<entries>
<entry name="ELDERBUG_CROSSROADS_INFECTED">Фэ-э... З вясковага калодзезя нясе вострым, нездаровым пахам. Я і раней думаў, што тыя глыбіні – злавеснае месца, але зараз яны нібы проста жудаснымі сталі. &lt;page&gt;Які бы страшны праклён ні атручваў гэтыя руіны, відаць, цяпер ён мацнейшы, чым калі-небудзь быў. </entry>
<entry name="ELDERBUG_MINES_LIFT">А той стары шумны ліфт, ён куды едзе? Можа, уверх, на старыя шахты, якія сяклі к вяршыні.&lt;page&gt;Ты бываў там? А праўда, што там крышталі растуць усюль, дзе толькі ступіць можна?&lt;page&gt;Адзін вясковец раз прынёс некалькі тых крышталяў сюды. Я сам не надта разумею прывабы.&lt;page&gt;Іх ні з'есці, ні пад галаву падкласці. Па мне, дык яны зусім не вартыя клопату.</entry>
<entry name="ELDERBUG_SHOPKEEP_RETURNED">Вой, як нечакана! Наш крамнік вярнуўся дадому. Адно зайшоў да сябе. Спадзяваўся на вялікія аповесці, як ён там быў унізе, але ён нібы нічога і не помніць!&lt;page&gt;Калі цікавіць ягоны тавар, то асцярожна! Такія цэны загінае.&lt;page&gt;Канкурэнцыі няма. Вось у чым бяда. Для гандлю кепска. Хаця ён і не жаліцца.</entry>
<entry name="ELDERBUG_DREAM">Спусціцца ў тыя руіны... Нашто? Тут, вышэй, усё так прасцей.</entry>
<entry name="ELDERBUG_STAG_STATION_GREET">Нешта ёсць у цябе, маленькі спадарожнік. Вятры змяніліся.</entry>
<entry name="ELDERBUG_FLOWER_REQUEST">Гм? Што гэта ты там маеш? Вой! Якая прыгожая кветка!&lt;page&gt;Ніколі бы з выгляду і не сказаў, але ты маеш нечакана добры густ у расліннасці. Чаго гэта ты носіш тут такі цудоўны цвет?&lt;page&gt;Пачакай... ты ж не...? Вой!&lt;page&gt;Кветка гэта... гэта падарунак? Мне? Ты праўда дорыш мне такую каштоўнасць?</entry>
<entry name="ELDERBUG_INTRO_WALKEDBY">О! Ты зноў тут! Ты мяне мінаеш, а я ўжо думаю, што можа я даўно развеяўся разам з гэтаю вёскаю.</entry>
<entry name="ELDERBUG_JIJI_DOOR">Усё ў прыгодах там, пад намі? Што ж, у мяне таксама былі тут прыгоды, пакуль цябе не было.&lt;page&gt;Я зазвычай не хаджу на вясковыя могілкі, але падумаў наведаць магілу старой сяброўкі.&lt;page&gt;Іду я праз помнікі, аж чую дзіўны спеў знекуль побач.&lt;page&gt;Я агледзеўся, каб зразумець, адкуль гэта, ажно бачу два яркія, вялізныя вокі, што ўтаропілі ў мяне з-за дзвярэй цёмнай пячоры!&lt;page&gt;Я, нібы голаса не чуўшы, і вачэй не бачыўшы, уцёк да вёскі. Давядзецца маёй сяброўцы яшчэ трошкі пачакаць майго прыходу...</entry>
<entry name="ELDERBUG_DREAM_FLOWER">Пялёсткі... такія белыя. Ці і ты іх бачыш... назіраеш за мною, дзе бы ты ні была?&lt;page&gt;Можа, нарэшце, мары – гэта не так ужо і дрэнна...</entry>
<entry name="ELDERBUG_GENERIC_1">У табе ёсць нешта дзіўнае. Самыя ўсякія-ўсялікія спускаліся ўніз, але ты... Ты нібыта знаёмы, хаця мы ж раней і не бачыліся ніколі.</entry>
<entry name="ELDERBUG_KINGS_PASS">Каб трапіць у Гразьмут, падарожныя збольшага абыходзяць скалы побач з намі навакольнымі дарогамі. Гэта цяпер такі пераход цяжкі, але за росквітам каралеўства ўсё было значна прасцей.&lt;page&gt;У скалах ёсць стары праход, якім некалі было лёгка дайсці. Мост, што прылягаў яму, ужо даўно разваліўся, але нават і без яго ўваход перагароджваюць вялізныя дзверы.&lt;page&gt;Не магу жаліцца, дапраўды. Проста значыць, што нам даводзіцца прымаць зусім трошкі падарожных, нават у самую напружаную гадзіну.&lt;page&gt;Не хацеў бы, каб у Гразьмут павалілі натоўпы жукоў. Я люблю цішыню.</entry>
<entry name="ELDERBUG_GOSSIP_HINT">Зямля пад намі вялізная. Калі адчуеш, што згубіўся, ці будзеш шукаць накірунак, прыходзь да мяне. Можа, здолею прапанавць табе якую новую мясціну ці новую дарогу, пра якія і не ведаеш.&lt;page&gt;Нечакана, праўда? Хоць я і не такі дасведчаны, я досыць добра ведаю, якое само па сабе каралеўства пад намі. Я выслухаў безліч расказаў падарожных і вандроўных, як ты.&lt;page&gt;Я ўпэўнены, і табе будзе шмат чаго расказаць, калі закончыш свае справы там. Ці закончыш, ці сканаеш! Прызнаюся, у Халаўнэсце, другое значна часцейшае.</entry>
<entry name="ELDERBUG_HINT_ANCIENT_BASIN">А ведаеш, што пячоры ёсць нават і пад сталіцаю? Няшмат хто туды адважваўся, таму і падрабязнасцяў мала.&lt;page&gt;Тыя, хто вярталіся, расказвалі пра неймаверна старажытныя пабудовы ды дарогі там, нібы камень сам сваёй воляю іх зрабіў.</entry>
<entry name="ELDERBUG_INTRO_VISITEDCROSSROAD">Вой! Ты зноў тут! Проста мы не аказаліся, а я гляджу, ты ўжо ідзеш на разваліны! Я падумаў быў, што мо прывід убачыў.&lt;page&gt;Розум паджартоўвае з цябе час ад часу, калі падоўгу адзін.</entry>
<entry name="ELDERBUG_STAG_STATION_REOPENED">Ніколі не думаў, што такое ўбачу. Рагачовая Станцыя адкрылася! Будынак у цішы стаяў нават і да мяне.&lt;page&gt;Эх, чуў я показкі пра тыя славутыя пуці. Сетка тунэляў, якая віецца па ўсім каралеўстве. Але я не збіраюся там ездзіць, не падумай там нічога!&lt;page&gt; Мне і тут досыць добра.</entry>
<entry name="ELDERBUG_HINT_CRYSTAL_PEAK">Як табе скала за гарадскімі могілкамі? Гэта толькі падножжа яшчэ большай гары.&lt;page&gt;Там унутры і шахты, і машыны, і ўсялякія каштоўныя каменьчыкі. Шмат падарожных ішлі праз Гразьмут напрасткі туды.</entry>
<entry name="ELDERBUG_BLACK_EGG_OPENED">Я чуў пранізлівы крык з калодзезя. Ён адгукнуўся мне ў галаве, я аж абамлеў.&lt;page&gt;Гэта нібыта памёр агідны звер, але было ў тым крыку нешта дзіўнае, быццам...боскае? Ці здарылася нешта, маленькі падарожны?&lt;page&gt;Не, не расказвай. Калі чыняцца нейкія гадасці, мне лепш таго не ведаць.</entry>
<entry name="ELDERBUG_INTRO_NORMAL">Здароў, падарожны. Баюся, толькі я адзін застаўся тут прывячаць. Горад сціх, як бачыш.</entry>
<entry name="ELDERBUG_GENERIC_2">Змарыліся ногі? Лаўка мо і жалезная, але досыць зручная, гавару табе. Няма месца лепш, каб сабрацца з думкамі перад спускам уніз.&lt;page&gt;Ну, і мне падабаецца кампанія. Хаця ты і не з гаваркіх, відаць.</entry>
<entry name="ELDERBUG_DUNG">А ты... нічога не чуеш? У паветры раптам жудасна засмуродзіла.&lt;page&gt;Клянуся, звычайна горад пахне значна лепей. Калі ласка, прымі маё пакорнае выбачэнне!</entry>
<entry name="ELDERBUG_FLOWER_ACCEPT">Ах! Я праўда магу яе ўзяць? Аёяёй... Нават і не ведаю, што сказаць, хіба што... дзякуй!&lt;page&gt;Я ўжо змірыўся быў, што даю парады прахожым бескарысліва, без ані падзякі ўзамен. Я і не думаў, што адзін юны жучок калі-небудзь прыме мае словы так блізка да сэрца і аддзячыць мне за маю дабрату.&lt;page&gt;Дый такім прыгожым падарункам! Ах. І свет, раптам, не такі ўжо і блеклы.&lt;page&gt;Дзякуй табе, мой сябар. Я падбаю аб гэтай кветцы, пакуль цябе няма, каб мы разам парадаваліся ёй, калі ты вернешся.</entry>
<entry name="ELDERBUG_HINT_FUNGAL_WASTES">Можа, маё разуменне Халаўнэста крыху недакладнае, але пад тымі густалістымі пячорамі ляжыць грыбны гай, некалі дом аднаму мірнаму народу: і не зусім жукі, і не зусім расліны.&lt;page&gt;Гучыць так, нібы амаль варта наведаць, не? Ну, ёсць і слабы бок – жудасны смурод! Атрутны пах запаўняе тое месца.</entry>
<entry name="ELDERBUG_HISTORY_2">Спадзяюся, наш гарадок не занадта цябе расчараваў, падарожны. Хаця зараз гэта месца і панурае, мы некалі былі значна ветлівейшымі.&lt;page&gt;Уваход ў каралеўства здавён-даўна забаранілі, як мяркуецца, пасля нейкай вялікай бяды. Мноства брамаў зачынілі, але яшчэ застаўся наш стары калодзезь, праз які можна запаўзці назад.&lt;page&gt;Ужо шмат год хто толькі не запаўзае ў руіны: вандроўнікі, зладзеі, прайдзісветы ўсякія.&lt;page&gt;Забаўна, як мала варочаецца назад. Магчыма, яны знайшлі, што яны там шукалі?..&lt;page&gt;Ну не, я не такі прастадушны. Без сумневу, усіх іх там пажэрлі! Безліч пагроз у тых глыбінях.</entry>
<entry name="ELDERBUG_HISTORY_1">Шмат хто прыходзіў сюды, спадзяючыся, што кралеўства задаволіць іхныя жаданні.&lt;page&gt;Яно раней называлася Халаўнэст. Гаварылі, што гэта было найвялікшае каралеўства, якое хоць калі-небудзь існавала, і што там паўнютка таямніц ды скарбаў.&lt;page&gt;Гм. Зараз жа гэта проста атручаная магіла, у якой паўнютка пачвар ды шаленства.&lt;page&gt;Відаць, усё ўрэшце марнее.</entry>
<entry name="ELDERBUG_HINT_GREENPATH">Раней я думаў, што каралеўства пад намі ўсё з мёртвага, халоднага каменя, але мне потым расказалі іншае. Падарожныя гавораць пра страшную размаітасць пячор Халаўнэста. Ды нават недалёка ад Ростаняў мусіць быць край зусім зарослы зялёнаю лістотаю.&lt;page&gt;Я тым самым падарожным расказаў пра цудоўныя зёлкі, што растуць вакол горада. Здаецца, іх не ўразіла. </entry>
<entry name="ELDERBUG_FLOWER_DECLINE">Ой. Выбачай. Так. Нешта я здураваў. Не ведаю, чаму я падумаў, што ты бы столькі напружваўся дзеля простага старога жука.&lt;page&gt;Быць удзячным да другіх, чулым... не ўсе нараджаюцца з такімі ўмельствамі.</entry>
<entry name="ELDERBUG_FLOWER_GENERIC">Гэтая кветка, падарунак твой... калі мне ў галаву лезуць цёмныя думкі, я гляджу на яе і думаю пра цябе.&lt;page&gt;Чаму бы крыху не адпачыць на гэтай лаўцы? Можам разам палюбавацца кветкаю, пакуль ты зноў не зыдзеш.</entry>
<entry name="ELDERBUG_BRETTA_RETURNED">Тая мілая паненка вярнулася!&lt;page&gt;Прызнаюся, я быў не вельмі ўпэўнены, што яна выжыве.&lt;page&gt;Здаецца, яна моцна паважае свайго ратавальніка, нейкага хвацкага ваяра. Амаль не запынялася аб ім балбатаць, як вярнулася.&lt;page&gt;Ваяр, відаць, пайшоў уніз, покуль я драмаў. Такі сорам. Я быў бы рады пазнаёміцца з такім уражальным жуком.</entry>
<entry name="ELDERBUG_INTRO_MAIN">Другія жыхары... проста зніклі. Спусціліся па тым калодзезе ўніз, адзін за адным, у пячоры.&lt;page&gt;Там пад нашаю вёскаю некалі было вялікае каралеўства. Ад яго даўно засталіся адны разваліны, але яно ўсё роўна вабіць люд у свае глыбіні.&lt;page&gt;Багацце, слава, прасвятленне – чаго толькі гэта цемра ні абяцае. Пэўны, што ты таксама шукаеш там свае мары.&lt;page&gt;Што ж, шануйся. Нездаровае паветра напаўняе тое месца. Стварэнні шалеюць, а ў падарожных крадуць іхныя ўспаміны.&lt;page&gt;Можа, мары – гэта не так ужо і здорава, урэшце...</entry>
<entry name="ELDERBUG_HINT_CITY_OF_TEARS">Смельчакі як ты звычайна кіруюцца на вялікую сталіцу Халаўнэста. Відаць, пакрасці яе скарбы? Там мусіць паўнютка іх.&lt;page&gt;Горад у самой сярэдзіне каралеўства, хаця я чуў, шта брама зачыненая, таму знайсці доступ можа быць складана.&lt;page&gt;Любы жук выйшаў бы багачом, здабудзь ён хоць крупінку тамтэйшага багацця. А я, стары, бачыў мала каго, хто даў рады. Гэта нешта ды гаворыць пра пагрозы тых вуліц.</entry>
<entry name="ELDERBUG_TOWN_GREET_4">Калі ж натрапіш на каго з маіх землякоў там, нагадай ім пра іх беднага Старэйшыну, тут, з хвораю спінаю, кінутага аднаго, які не спіць і дбае тут пра ўсё. Бедны я бедны!...&lt;page&gt;Ой, ды ў парадку я, праўда, але трошкі абвінавачвання можа і пераканаць іх вярнуцца. Вядома, калі яны яшчэ жывыя.</entry>
<entry name="ELDERBUG_FLOWER_REREQUEST">Ты ўсё яшчэ трымаеш гэты захапляльны цвет... няўжо ты перадумаеш? Ці ты праўда аддасі мне такую каштоўнасць?</entry>
<entry name="ELDERBUG_MAP_SHOP_OPEN">Тут маладая пара зусім нядаўна засялілася ў хату каля станцыі. Відаць, яны кіруюць крамаю з мапамі, што можа такога авантурыста як ты зацікавіць.&lt;page&gt;Яна жучыха высокая, жонка. Я ім гаварыў узяць большую хату, асабліва таму, што яны ўсе пустыя, але ім спадабалася, як тая выглядзіць.&lt;page&gt;Як яна згінаецца, каб проста праз дзверы прайсці... Я бы такога не вытрываў.</entry>
<entry name="ELDERBUG_TEMPLE_VISITED">Ты быў у тым храме? Чуў, што будынак дзіўны, хоць сам туды ісці не адважаўся.&lt;page&gt;Хто быў смялейшы з нас хадзіў туды маліцца, гаварылі, што за тымі сценамі пануе спакой. Праз нейкі час яны перасталі туды хадзіць. Цікава, што перамянілася?</entry>
<entry name="ELDERBUG_HINT_RESTING_GROUNDS">Відаць, у Халаўнэсце столькі магіл, што яны па цэлай сетцы пячор раскінуліся. Кажуць, гэта недзе над сталіцаю. Від там, мусіць, невясёлы.&lt;page&gt;Ля, мне і тут добра, на нашай уласнай дзяляначцы. У лепшыя часы мы і далакопа свайго мелі! Нядрэнны мужык быў, адно што памёр.&lt;page&gt;Але не думай, не ад пагроз халаўнэсцкіх памёр. Зваліўся ў магілу і не даў рады выкараскацца.&lt;page&gt;Труп я сам знайшоў. Жах, як было шкада. З таго часу мне трэ было самому магілы даглядаць.</entry>
<entry name="ELDERBUG_TOWN_GREET_3">Змарыліся ногі? Лаўка мо і жалезная, але яна досыць зручная, праўду гавару. Няма лепей месца, дзе можна было б сабрацца з думкамі перад спускам уніз.&lt;page&gt;Ну, і мне было бы прыемна пабыць у кампаніі, хаця ты і не з гаваркіх, відаць.</entry>
</entries>
