<entries>
<entry name="BIGCAT_REPEAT">Гмгм... Ну, хадзі тады? Я вярнуся да спачыну, хаця ў гэтыя часы спаць часта не так лёгка. </entry>
<entry name="KING_ABYSS_FINAL_A">Табе запячатаць тое сляпучае святло, што мучыць іх сны.</entry>
<entry name="LITTLE_FOOL_NOTENOUGH">Ой, табе не хапае Гео для ўзносу. На жаль, мы не робім выключэнняў. Вяртайся, калі будзеш больш вартым... і багатым.</entry>
<entry name="JINN_TALK_02">...Цельца, такое мяккае... Крохкае... Ніжэйшага парадку. Не як Джын.&lt;page&gt;Джын, не атрымае... рану. Джын будзе трываць.</entry>
<entry name="JINN_ACCEPT">...Дар... гадкі дар. Агідны...&lt;page&gt;Але Джын ведае, каму спадабаецца...Сяброўка Джыніна. Есць гадасць. Любіць гадасць. Прыму. Адплачу.&lt;page&gt;Бліскучкі для Малога... Добра Бліскучкі аддаваць. Для Джын менш цяжка.</entry>
<entry name="WHITE_DEFENDER_OUTRO_2">Мой Кароль... Я веру ў цябе. Я веру ў Халаўнэст! Мая адданасць ніколі не запнецца...</entry>
<entry name="LITTLE_FOOL_PAID">Ну добра, новае выпрабаванне адкрытае для цябе. Спадзяюся выступіш эфектна...</entry>
<entry name="GIRAFFE_UPPER_REPEAT">М-м-м-м-м, проста чароўна.</entry>
<entry name="SPIDER_GREET2">Мой мілы друг. На табе той яркі знак нашай сувязі. Дык яна, можа, сустрэлася табе? Яна, што ахоўвала знак, Народжанае Дзіця. &lt;page&gt;Бойкая яна, праўда? Дар Бледнага Гнязду і Зверу, і справядлівы абмен за ахвяру.&lt;page&gt;Даўно яна не варочалася. Добра падняла бы дух нам, каб зрабіла ласку нам ды наведала свой дом...&lt;page&gt;...Хе-хе-е. Ой. Гм-м. Перапрашаю. Розум у мяне нешта не туды адхіляецца ад старых успамінаў, асабліва калі я такая, ох, галодная...</entry>
<entry name="MR_MUSHROOM_SHROOMISH1">Няш ула муму? Шруба дунго ола, ола му... гунгі.</entry>
<entry name="CLOTH_DEEPNEST_MEET">Вітаю, маленькая істота. З выгляду дык ты ахвотнік да прыгод. Я бы і сябе так назвала, але тут так жахліва, што я не смею.</entry>
<entry name="TISO_COLOSSEUM_REPEAT">Я іх усіх прыб'ю. О, і цябе таксама. Ты ўбачыш мяне ва ўсёй маёй смертаноснай красе.</entry>
<entry name="SPA_DUO_DREAM">Яшчэ адзін хіляк. Яму б гэты цвік у калізее праверыць, але яго там без сумневу ў той жа момант раздавяць.</entry>
<entry name="JINN_NOEGG">...Бяда. Не прынясло Джын дар, які яна хацела. Абмену не мае быць... Не.&lt;page&gt;...Яно адшукае дар, які Джын хоча? Гадкі... круглы... агідны дар? Вернецца яно? Джын будзе чакаць...</entry>
<entry name="MASK_MAKER_UNMASK3">Змяніць твар, цалкам схаваць яго ў іншым... Тое ёсць сільная ахова, але і з сумным вынікам.&lt;page&gt;Пачатковы розум знішчыцца, хаця той, хто мае волю надзвычайную можа і захаваць трэску сябе схаванага.</entry>
<entry name="MINER_DREAM_2">... колькі яшчэ... ЗАБІ ЯГО... колькі яшчэ... НЕБЯСПЕЧНЫ... колькі яшчэ... ЗАБІ ЯГО... колькі яшчэ... ЗАБІ ПУСТОГА...&lt;page&gt;...колькі яшчэ... капаць...?</entry>
<entry name="MINER_DREAM_1">Я так блізка... Не спыняйцеся, крышталі! Спявайце каб я вас знайшла!&lt;page&gt;Шапчыце, крышталі! Я амаль магу разабраць, што вы кажаце!</entry>
<entry name="WHITE_DEFENDER_OUTRO_3">Мой Кароль... Халаўнэст перародзіцца! Слаўны і яркі! Які і быў заўсёды...</entry>
<entry name="LITTLE_FOOL_UNPAID">А ну стой! Выпрабаванне закрыта, пакуль не зроблен вызначаны ўзнос. Ходзь сюды, хутка, і Гео з сабою прыхапі!</entry>
<entry name="BRETTA_DREAM_ZOTE">Гераічны...Прыгожы...</entry>
<entry name="SPIDER_REPEAT">А ты мой даражэнькі. Які ты добранькі, зноў ідзеш праведаць маё здароўе. А я ж такая клапатлівая гаспадыня. Не разумею, чаму мяне ніхто іншы так не наведвае.&lt;page&gt;А цяпер ты не будзеш супраць калі я тут трошкі кусну... Можа, ножку? Поўнае брушка – найлепшы шлях да шчасця...</entry>
<entry name="TUK_DREAM">М-м-м-м-н-н-н-г-г-х-х-х... Я цябе з-пад зямлі дастану. Цябе вада да мяне прынясе. Проста трэба далей шукаць... і маліцца.&lt;page&gt;Калі мы сустрэнемся... Я хачу каб ты сказаў... што ты шкадуеш.</entry>
<entry name="CLOTH_TRAMWAY_SAVED">Годзе! Не буду больш тануць у сваёй слабасці. Трэба знайсці ў сабе сілы, як ты!&lt;page&gt;У баі ты дзейнічаеш так упэўнена. Ты без ані страху ідзеш на ворага. Я буду з усіх сіл старацца рабіць так жа.</entry>
<entry name="MINER_EARLY_1">Ой, прывет! Усё яшчэ бегаеш туды-сюды? А мо да мяне тут далуч-чышся? Тут столькі багацця ў камянях, для ўсіх хто гатовы трошкі папрацаваць!&lt;page&gt;Вунь там крышталі, яны д-д-добра так каштуюць, але ў мяне пачуццё, што тут зусім трошкі глыбей нешта яшчэ цанней схаванае! Я амаль чую! Ха-ха-ха!</entry>
<entry name="JINN_ACCEPT_REPEAT">...Яшчэ адзін гадкі... агідны дар. Джын аставіць дар... Сяброўцы Джын... А Яно возьме бліскучкі. Абмен...</entry>
<entry name="XUN_FAILED2">.....Вай. Знішчана. Зноў. Яшчэ адна рэдкая каштоўнасць перавялася да звялай сцяблінкі.&lt;page&gt;Маю я яшчэ...Але Ле'мэр павінен ведаць, жэ каштоўная, свяшчэнная і крохкая ёсць тая кветка. Не хацела бы з ёй развітацься, але дзеля мае любові, усё бы аддала. Возьмешся зноў за гэту задачу?</entry>
<entry name="LITTLE_FOOL_CHALLENGE">Адзначыліся, а вароты адчыніліся. Давай! Ступі ў Калізей ды прасячы дарогу к перамозе.</entry>
<entry name="TISO_LAKE_REPEAT">Так мірна. Так нудна.</entry>
<entry name="CLOTH_TRAMWAY_DREAM_HAPPY">Ну пашанцавала! Малеча тут як тут. І якое ўмельства паказвае!&lt;page&gt;Круты ваярскі нораў. Мне ў такіх шмат чаму павучыцца.</entry>
<entry name="MASK_MAKER_UNMASK">Твар пад маскаю бачыць! А можа гэта проста другая маска?&lt;page&gt;Праўда заўсёды ў Халаўнэсце глыбока пахавана. Праз колькі слаёў яна прагледзіць?</entry>
<entry name="QUEEN_DUNG_02">Дарагі Огрым, ты, канечне, бачыў па дарозе сюды Дрыю? Яна так доўга мяне старажыла.&lt;page&gt;Хаця яе выгляд і суровы, яна заўсёды была клапатліваю. Пэўна, яна будзе радая сустрэчы Рыцараў праз столькі часу.</entry>
<entry name="QUEEN_MEET_REPEAT">Добра рыхтуйся, але не марнуй час. Разаб'ецца Сасуд заўчасна, і чума дасць волю сіле і гневу, што вякамі раслі пад ланцугамі.</entry>
<entry name="QUEEN_HORNET">Яно спаткалася з Народжаным Дзіцем? Яна бязлітасна, розумам і целам моцна, вельмі падобна да свае маці, але ім мала часу дазволілі пабыць разам.&lt;page&gt;Я ніколі не крыўдзілася на тое захапленне Змея дзеля дагавору. Па праўдзе, я адчуваю некаторую пяшчоту да народжанае істоты.&lt;page&gt;Калі вашым дарогам яшчэ перасячыся, думаю, яна бы стала тваёю моцнаю саюзніцаю.</entry>
<entry name="MR_MUSHROOM_DREAM_SHROOMISH">...Мішы умо санга. Дого!..</entry>
<entry name="LITTLE_FOOL_DIED">Чаго? Гатоў паклясціся, што бачыў цябе на бойцы. І як эфектна цябе забілі, але зараз... Я няўпэўнены.&lt;page&gt;Можа паказалася. Я праўда люблю ўяўляць, як новым байцам надыходзіць канец. Добрая трэніроўка для розуму, асабліва калі рух трошкі абмежаваны.</entry>
<entry name="MR_MUSHROOM_DREAM">...Змеі цягнуць жукоў у няволю,&lt;br&gt;А час усё ляціць, што царствам не адолець,&lt;page&gt;Усё за эпохай у пыл зруйнуецца,&lt;br&gt;Але Пан Грыб к усяму прыстасуецца...</entry>
<entry name="MR_MUSHROOM_4">...Тое, што завуць «героем», праз час могуць назваць зусім інакш. &lt;page&gt;Злачынствы і перамогі нашых папярэднікаў адгукаюцца паўсюль вакол нас, праўда?&lt;page&gt;Ланцугі лёсу ўсіх нас звязваюць... ці праўда ты хочаш разбіць іх?</entry>
<entry name="GIRAFFE_MEET">Вой! Па ласункі сюды лезеш га? Я знайшла такі незвычайны грыбочак зверху. Я яго толькі на гэтай станцыі бачыла, смак проста цудоўны. </entry>
<entry name="TUK_EGGMAX">Багата ежы маеш, га? М-м-н-гх... Я гэта чую.&lt;page&gt;Скнара ты... Не буду з табой дзяліцца.</entry>
<entry name="MINER_EARLY_3">Праца цяжкая, але не жалюся. Тут, магу н-нават не спаць, адно працаваць. Вось весела!&lt;page&gt;І ты яшчэ часам з-з-заглядаеш да мяне! Я радая... ха-ха... Радая, што ты любіш мой голас!</entry>
<entry name="MINER_EARLY_2">О-ой, хавайце ваярку з цвіком паламаным,lt;br&gt;Хавайце паненку, прыгожую тварам!&lt;br&gt;Хавайце затым святара у рыззі,&lt;br&gt;Тады ж жабрака, што каронай блішчы-ы-ы-ыць!</entry>
<entry name="LEGEATER_MEET">Не думай пракрасціся паўз мяне. Я цябе чую.&lt;page&gt;Гм-м... Ты шмат Гео збіраеш?&lt;page&gt;Дай Гео, а я пакажу табе нешта... харошае.</entry>
<entry name="MOSS_CULTIST_01">О-о-о-ой-й ззяючая істота, мы благаславёныя. Твае промні нас кранаюць. Твая цеплыня нас запаўняе.&lt;page&gt;Халаўнэст перарадзіўся, з'яднаны ў сляпучым вобразе тваім. О-о-ой-й...</entry>
<entry name="DUNG_DEFENDER_REPEAT">Ідзі жа, магутны ваяр Халаўнэста! Гонар табе! Удачы табе на тваёй дарозе.</entry>
<entry name="DUNG_UNDERGROUND_1">О, з прабуджэннем, і добры адпачынак быў відаць!&lt;page&gt;Я спачатку спалохаўся, калі, прачнуўшыся, убачыў тут тваё скручанае цельца, але, канечне, ты заўсёды можаш тут адпачыць, калі свет цябе стоміць.&lt;page&gt;Раз Кароль падараваў сваё каралеўства ўсім, каму быў патрэбны прытулак, я прапаноўваю свой дом табе. Заставайся, колькі хочаш. Тут утульна, цёпла і сыра.</entry>
<entry name="KING_ABYSS_FINAL">Ты запячатаеш сляпучае святло, што мучыць іх сны.&lt;page&gt;Ты Сасуд.&lt;page&gt;Ты Парожны Рыцар.</entry>
<entry name="BRETTA_DIARY_2"> Белы Збавіцель Вяртаецца&lt;br&gt;Доўга яны былі ў разлуцы, і вёска, некалі такая цёплая, стала халаднець. Паненку агарнула ледзяное гора. Яно шалёна сціскала яе самотную абалонку.&lt;page&gt;Ажно раптам, нібыта яе трагічны стан адчулі, збавіцель вярнуўся, высокі і пэўны, яркі і светлы. Пад бліскучымі рагамі зеўралі чорныя вочы, якія блішчэлі толькі для паненкі, што доўга іх чакала, доўга жадала.&lt;page&gt;Яе збавіцель блізка нахіліўся, сеў побач, зусім спакойны. У такія зараджаныя хвіліны ні слова не было патрэбна, ні ўздыху.&lt;page&gt;Раптам абалонка дзеўчыны стала тугою. Яе лапкі скруціліся. Не было ўзаемных позіркаў, кранутых лапак, толькі ідэальная, шчымлівая любоў, якую дзялілі яны ў цішыні, разам...</entry>
<entry name="TUK_BUY">М-н-н-г... гэта цяпер маё Гео. Не спрабуй яго вярнуць.&lt;page&gt;На, вазьмі ежу калі будзеш ісці.</entry>
<entry name="CLOTH_FUNG_DREAM">Няўжо мне гэта не па зубах? Нават гэтыя грыбочкі ледзве не прыстукнулі, а далей якая гадасць жджэ і думаць баюся.&lt;page&gt;Ды бадай я прапала са сваёй дурасцю! Папрасіла бы помачы ў маленькага ваяра, эх, каб магла адкінуць гордасць сваю. </entry>
<entry name="LITTLE_FOOL_LOCKED">Не так хутка! Выпрабаванне закрытае для тых, хто без адпаведнага досведу. Паспрабуй спачатку іншыя выпрабаванні.</entry>
<entry name="JINN_DREAM">Джын сніць?... Якая мэта, мая?... Служыць, дастаткова?</entry>
<entry name="JINN_OFFER">...Прапануе Яно Джын такі цудоўны дар...?</entry>
<entry name="TISO_BENCH_GREET">Э-э. Бледнае стварэнне. Ездзіш па старых пуцях? Слабак. Сапраўдны ваяр сам нясе сябе к бою. Яму не трэба такога камфорту.</entry>
<entry name="BIGCAT_DREAM">Звычайна нікому не падабаецца, калі ім у розум падглядаюць. Гэта, чэсна, трывожна. І даволі драпежна.</entry>
<entry name="KING_ABYSS_FINAL_C">Ты Парожны Рыцар.</entry>
<entry name="BRETTA_DREAM_BED">Белы Вандроўнік...не саромейся....на дварэ халодна....ложак мяккі... </entry>
<entry name="BIGCAT_INTRO">Орм... Малеча. Высока лезеш. Шукаеш, значыць, веды аб гэтых землях?&lt;page&gt;Гэта попельная зямля – магіла Змея. Некалі, казалі, ён прыйшоў сюды памерці. Але што ёсць смерць для такое старадаўняе істоты? Скарэй гэта была трансфармацыя, мне думаецца.&lt;page&gt;Гэта няўдалае каралеўства – плод стварэння, што вырадзілася пры гэтым здарэнні.</entry>
<entry name="JINN_RETURN">...Вярнулася. Яно помніць Джын? Прапануе дар? Абмяняе на глупыя бліскучкі?</entry>
<entry name="QUEEN_REPEAT_SHADECHARM">Такая пустата, нават пульсуе... Праўда, адкрыцці, што яно знайшло, ператварылі яго.&lt;page&gt;Ці... адчувае яно нешта? Перамогу? Альбо нянавісць? Калі так, я не чую таго.&lt;page&gt;Лёс Каралеўства нашага, нашага Халаўнэста... нашая будучыня цяпер належыць табе.</entry>
<entry name="XUN_DREAM">Уллль... Немэно... Цвікі і кіпцюры... Аж чаму ўсё так быць мусіць?</entry>
<entry name="SPIDER_GREET">А-а! Вярнулася. Перапрашаю за тое, што адбылося раней. Хі-хі. Ну, нічога. Нічога. Мой апетыт часта перамагае мяне. Прынамсі пакуль, я сытая.&lt;page&gt;А не паслухаеш пра мяне? Хоць і мала, што можна сказаць. Я слуга гнязда, але апошнім часам няшмат хто мае службы прасіў.&lt;page&gt;Наш вывадак страчваецца з-за гэтай заразы розуму. Сумны канец для аднаго з найразумнейшых відаў. &lt;page&gt;Ах, аднак, гм-м. Я паела, сапраўды, і дасыта. Але ж, яшчэ адзін кавалачак мяне бы так, ах, так ашчаслівіў. Найлепшая апошняя страва...</entry>
<entry name="TISO_TOWN_GREET">Бледнае стварэнне. Нясеш свой цвік з лёгкасцю. Калі шукаеш бітвы, добрых ваяроў тут у гэтай гнілой нары не знойдзеш. &lt;page&gt;Чуў недзе глыбей ёсць арэна. Такая што як для нашага брата збудаваная. Сустрэнь мяне там, і памераемся там жа сваімі сіламі.&lt;page&gt;Я скора спускацца буду. Знайдзі мяне, калі пасмееш.</entry>
<entry name="LITTLE_FOOL_CHAMP">Сапрыўдны дурань б'ецца, нават калі ўжо няма ў гэтым новай славы. Падыходзь к дошцы і адзначайся! Пакажы нам, наколькі ты дапраўды дурны!</entry>
<entry name="EMILITIA_MEET">О, які сюрпрыз! Не часта мяне наведваюць. Столькі год прайшло. Нават стагоддзяў. Я адно спадзяюся, што мае манеры не пакінулі мяне.&lt;page&gt;Без сумнення, ты адчуваеш маё багацце. Твая праўда, я вядомая сярод вышэйшай касты Халаўнэста.&lt;page&gt;...Ну, была... некалі, пакуль тыя крэтыны мяне не выгналі.&lt;page&gt;Ужо ведаеш маіх былых таварышаў? На вуліцы там, гэта яны, целы іх валакуцца па горадзе, без розуму, пустышкі. А я яшчэ жывая, сведка іх жалюгоднай смерці.&lt;page&gt;А-ах, якая я шчаслівая. Лёс часам такая цудоўная рэч.</entry>
<entry name="KING_ABYSS_02">Без розуму, каб думаць.</entry>
<entry name="KING_ABYSS_03">Без волі, каб зламаць яе.</entry>
<entry name="KING_ABYSS_01">Няма завысокай цаны.</entry>
<entry name="LEGEATER_DREAM">Я яшчэ зраблю... і мне яшчэ Гео дадуць. Калі нехта тут праходзіць, мусіць аддаць сваё Гео мне.&lt;page&gt;Калі Гео хопіць, станеш каралём. Калі мне хопіць Гео, я стану каралём...</entry>
<entry name="LEGEATER_NOSTOCK">Мне больш няма што паказаць. Яшчэ нешта хочаш?&lt;page&gt;Ну ты жадзёба...</entry>
<entry name="XUN_HAVE_FLOWER">Яе магіла стаіць у сярэдзіне прыстанішча Каралевы старога, і тое ёсць далёкі шлях адсюль, а дарогі туды таяць многіх пачвар.&lt;page&gt;Спакойне табе адолець падарожжа. Сэрца маё моцна трапеча, адчуваючы такую дабрыню ад такога маленькага стварэння.</entry>
<entry name="BRETTA_DREAM_DAZED">...Фігура ззяе...Так ярка...</entry>
<entry name="CLOTH_GHOST">Ну нічагусенькі! Сапраўдны бой магутных ваяроў. А напружанне якое моцнае. Праўда, я гэтага толькі і магла жадаць.&lt;page&gt;Дзякую табе за ўсю тваю помач, друг мой. І доблесны жа твой быў прыклад, хаця такога малога жука. Мы зноў сустрэнемся, я ўпэўненая. </entry>
<entry name="MASK_MAKER_UNMASK4">Гляджу, новы ўладальнік у цяжара караля? Аж з ім надыдзе суровая адказнасць.&lt;page&gt;Ніводзін жук яшчэ не спрабаваў авалодаць усім. Звяры нават ведалі сваё месца, і звязалі сябе са сваёю зямлёю на краі Гнязда.&lt;page&gt;Старажытныя каста першая паквапілася на такі неабсяжны закон. Разваліны Халаўнэста добра паказваюць, якія былі ўдачныя спробы.</entry>
<entry name="LEGEATER_REFUSE_AGAIN">Ды ну?! Жадзёба ты, нягоднік гадкі. Гео трэба дзяліцца...</entry>
<entry name="EMILITIA_GREET">За мінуўшчынаю, я бы нават з такім як ты не загаварыла, але цудоўным чынам цяпер рэшта маёй касты злёгку ўся паўмірала.&lt;page&gt;Калі б я цябе не прывеціла, мне б не было з кім падзяліцца сваім шчасцем.</entry>
<entry name="BRETTA_DREAM_BENCH">Мой збавіцель, так блізка... </entry>
<entry name="TISO_LAKE_GREET">Гарргх. Як тут спакойна. Я хачу дзеянняў, жудасных і смяртэльных баёў. Гэта ціхамірнасць – такая нудота.</entry>
<entry name="JINN_TALK_GENERIC">...Хоча памяняцца? Калі жаданы абмен, стань перад Джын і абмен можа зачынацца.</entry>
<entry name="SPIDER_DREAM">Га-а!! Згінь! Згінь! Згінь!</entry>
<entry name="CLOTH_TRAMWAY_GREET">Друг мой, ці гэта ты тут усіх гэтых пачвар?..&lt;page&gt;Сорамна казаць... я тут хавалася. Тыя страшыдлы пабеглі за мною, а я ўцякла. Каб не ты, хто ведае, ці вырабілася б я жывою.&lt;page&gt;Мяне нейкім страшэнным ваяром лічаць усе, бо ва мне росту столькі, але звяры гэтага каралеўства... я думаю, ці раўня я ім зусім?...</entry>
<entry name="XUN_MEET">А-а-ах....мо'сябр. Гэты свет. Нясцерпны, грэшны свет. Для чаго прачынаюся у ім? Для чаго трываю?&lt;page&gt;А-а-ах Ле'мэр, не ўведаць табе ўсяе трагедыі, як мне: каханкаў верных разлучылі, два светы, якім не спаткацца.&lt;page&gt;І цяпер любоў мая мёртвая ў часе столькі. Мёртвая, так далёкая. І ці пахаваная? Але. Серад ненавісных ёю, тых, што нашаму звязу пярэчылі, што адмовілі прыняць... чужачасць мою.&lt;page&gt;Аж ці можа быць?... Нало, Нало. Ці мо'гу я прасіць? Ці мо'гу абцяжарыць?&lt;page&gt;Ле'мэр, ці можаш, ці хочаш аднесць падарунак на магілу яе?&lt;page&gt;Падарунак ёсць, быць можа, маленькі. Але пераход ёсць доўгі. Яна спачывае серад свайго племені ў зарослым прытулку нашае Каралевы.&lt;page&gt;Ці магчыма такое зрабіць? Ці пытаю, можа быць, немажлівае? Шалёнае? Ле'мэр, узяцься за такую задачу было бы такою дабрынёю, якую я амаль пазабыла.</entry>
<entry name="DUNG_DEFENDER_DUNG_CHARM">А-а. Выдзяляеш горды водар Справядлівасці. Сапраўды, ты магутны Рыцар. </entry>
<entry name="TUK_DUNG">Ммнннгггхх...? Ты так пахнеш... І ты сябар? Калі сябар, падзялюся з табою ежаю.&lt;page&gt;Калі зноў яго сустрэнеш, сябра нашага... скажы яму дзякуй. Што ён спамог мне.</entry>
<entry name="CLOTH_TOWN_REPEAT">Я скора сыду. Небяспечна будзе пераходзіць за каралеўства цераз тыя пяшчаныя пусткі. Уся мая сіла спатрэбіцца.&lt;page&gt;Але перш-наперш, па парадку трэба адпачыць.</entry>
<entry name="MR_MUSHROOM_EXCUSE">...Ой. Выбачай.</entry>
<entry name="TUK_GREET">Мммнннггххх... Вада прыносіць мне ўсё, чаго жадаю... Проста знайсці трэба.&lt;page&gt;І цябе сюды прынясло. Есці хочаш? Я падзялюся ежай... калі Гео дасі.</entry>
<entry name="XUN_ACCEPT">Рэдкаю дабрынёю ты адорваеш, Ле'мэр. Тое будзе апошняю просьбаю маёю. Пасля тога ніколі не абцяжару нікога.&lt;page&gt;Свяшчэнная кветка ёсць ахвяра. Тое ёсць рэдкая, кволая расліна. Непаўторная. Мусіш песціць яе, дзейнічаць, нібы тое ёсць тваё ўласнае сэрца.&lt;page&gt;Калі цябе параняць у дарозе, пакуль ты яе нясеш, альбо паспрабуеш паехаць тымі трасучымі звярамі-перавозчыкамі, яна назаўсёды знішчыцца.&lt;page&gt;Магіла яе ляжыць у сярэдзіне заросалага двара нашай Каралевы, акружаная сваім племенем, і яно не прывеціць тваё парушэнне межаў.&lt;page&gt;Шануйся, Ле'мэр. Надзеі свае ўскладаю на цябе, як і сваё гарачае жаданне, каб тое маленькае суцяшэнне адбылося.</entry>
<entry name="TISO_DREAM_BENCH">Тыя рагачы старыя былі б лютымі байцамі. Але каб не былі такімі рабамі...</entry>
<entry name="JINN_SHADE_CHARM">Якое... Рэдкае Яно. Не шмат бачыла, такое безабароннае, але пераможнае. Ад таго Джын адчувае якоесьці... здзіўленне?&lt;page&gt;Памылілася Джын... Яно не горшае. Магчыма... іншае? Ад Джын іншае. Больш канчатковае? Іншае... як гаспадары?</entry>
<entry name="MR_MUSHROOM_FINAL">...О. Разумею. Значыць, за мною ўвесь час ішлі следам? Спадзяюся, маё вандраванне не заблытала тваё і не збіла цябе з панталыку.&lt;page&gt;Але ж зноў-такі, і крывое падарожжа ўсё яшчэ мае значэнне. Бо, нарэшце, у падарожжы мы і знаходзім сваю мэту, хаця прыпынак тады – больш, чым проста прыпынак.&lt;page&gt;І ах, праўда цудоўная рэч – гэтыя прыпынкі, як думаеш? Неверагодныя плато, далёкія пяшчаныя землі, вялікія старадаўнія каралеўствы. Не ваша было першае, і не ваша будзе апошняе, але тым не менш яно ўнікальнае і па-свойму асаблівае.&lt;page&gt;Ну а цяпер, калі абавязкі мае тут выкананыя, пара мне чароўна адпраўляцца. Да наступнага разу, дружа мой. Мы ідзём доўгім шляхам, але і вясёлым.</entry>
<entry name="TISO_DREAM_LAKE">Мяне сюды кліча. Можа, за возера?</entry>
<entry name="CLOTH_QG_DREAM">Пара! Я пагляну страху ў вочы. Нола будзе ганарыцца мною.</entry>
<entry name="CLOTH_FUNG_REPEAT">Заставайся на пагатове, мой друг-прыгоднік. Няхай мы выжывем і зноў сустрэнемся далей на нашым шляху.</entry>
<entry name="DUNG_UNDERGROUND_2">Мая пячора можа і мала мае агульнага з раскошаю палацу, але нават так успаміны аб маіх былых таварышах і аб нашым славутым карале яшчэ свяжы ў маім розуме.&lt;page&gt;Белы Двор быў цудоўным месцам, поўным герояў эпохі. Эх! Гляджу зараз на цябе, і лёгка магу ўявіць цябе сярод іх. </entry>
<entry name="TISO_TOWN_REPEAT">Халаўнэст... Што за байцы чакаюць у яго руінах?</entry>
<entry name="XUN_GRAVE_INSPECT">Тут спіць Здраднікава дзіця.</entry>
<entry name="BRETTA_ZOTE">Шэры Прынц...Такі змрочны...Такі неспакойны...</entry>
<entry name="TISO_COLOSSEUM">Бледнае стварэнне. Дык і ты знайшло яго, лепшае з месцаў. Скора я ўступлю ў бой. Проста спачатку адпачну хвіліну.&lt;page&gt;Хаця мала хто мог бы са мною параўнацца, спадзяюся, на арэне знайду самыя розныя жорсткія выпрабаванні, якіх і прагну.</entry>
<entry name="BIGCAT_KING_BRAND">Малыш... Ой, гм-м... Знак Змея нясеш. Перамены ты жадаеш ? Ці выратаваць гэтыя руіны?&lt;page&gt;Выбар за табою. Заўсёды так, што наймалейшыя з стварэнняў намагаюцца найвялікшага.</entry>
<entry name="BIGCAT_TALK_02">Не блытайся толькі. Не змей я... Орм. Бо замалы. Зашмат канечнасцяў. Ды і будучыню не прадказваю, як яны, старыя.</entry>
<entry name="KING_ABYSS_04">Без голасу, каб у пакуце закрычаць.</entry>
<entry name="BLANK_TEST"></entry>
<entry name="CLOTH_TOWN_DREAM">Нола, я іду. Недзе шмат яшчэ чакае ліхіх ворагаў, але ж не тут, не гэтыя разваліны прывядуць мяне да цябе...</entry>
<entry name="MOSS_CULTIST_DREAM_INFECTED">...Ззяюча...Ярка...</entry>
<entry name="LEGEATER_CONVO3">Праўда прыгожыя? Падарункі ў мяне... бліскучыя, і небяспечныя, і гожыя.&lt;page&gt;Я зрабіў. Не зайздросць... Дасі Гео, і возьмеш адзін.</entry>
<entry name="LEGEATER_CONVO2">Ты харошы жук? Калі харошы, дасі мне Гео.&lt;page&gt;А можа не такі ты харошы жук...? Не думай мяне ашукаць... Я не дурны.</entry>
<entry name="LEGEATER_CONVO1">Не падабаецца, калі балюча, га? Або... мо табе ўсё роўна...?</entry>
<entry name="LEGEATER_BROKEN">Эээаууггх! Паламаўся! Я табе падарыў амулет, і ён паламаўся! Бесталач малая... Гадкая.&lt;page&gt;Выбачайся, папрасі добра, і я яго табе наладжу. Дай Гео і наладжу.</entry>
<entry name="DUNG_UNDERGROUND_DREAM">На кім скончыцца справа Пяцярых Вялікіх Рыцараў Халаўнэста? На мне? Ці магчыма такое перадаць?</entry>
<entry name="LEGEATER_CONVO5">Цікава табе? Думаеш... як я раблю свае асобыя падарункі.&lt;page&gt;Эээаууггх! І не думай красці мае сакрэты! Я іх назад адкраду.&lt;page&gt;Ашчацінішся на мяне... пашкадуеш. </entry>
<entry name="LEGEATER_CONVO4">Гм-м. Паветра перамянілася, нешта новае чую. Зараз нешта небяспечнае сюдою рушыць... баішся?&lt;page&gt;Застанешся тут... я цябе не выратую.</entry>
<entry name="MOSS_CULTIST_02">Святло ёсць жыццё, прамяністае, чыстае, бліскучае. Заглушыць яго, значыць прыглушыць саму прыроду.&lt;page&gt;А прырода прыглушаная скажае нас, атручвае. Прыміце жа святло! Дасягніце гэтай вуніі з ім! </entry>
<entry name="CLOTH_DEEPNEST_REPEAT">Я нядоўга хачу адпачыць, колькі магу, потым пайду шукаць сабе другое, не такое жахлівае выпрабаванне. Тут ні ў якім разе нельга памерці.</entry>
<entry name="JINN_KING_BRAND">...Кароль, маленькае Яно ім стала. Джын ведае гэты знак, але не паклоніцца.&lt;page&gt;Джын мае іншых гаспадароў... розумы іншыя... Не парадак. Не парадак яны шукаюць.</entry>
<entry name="DUNG_DEFENDER_DREAM">...Значыць, былі і іншыя...</entry>
<entry name="KING_FINAL_WORDS">...Душа Змея. Душа Кораня. Сэрца Пустэчы...</entry>
<entry name="TUK_DECLINE">Мнгх? Не хочаш, мне больш дастанецца.</entry>
<entry name="KING_ABYSS_FINAL_B">Ты Сасуд.</entry>
<entry name="XUN_REOFFER2">Ці, магчыма, паспрабуеш зноў павандраваць на магілу любові мае?</entry>
<entry name="MINER_EARLY_2_B">Ха-ха-ха! Здзі... здзівіла я цябе? Я другі куплет успомніла! Пакуль тут працую, багата часу на падумаць. Мо я нават сама м-магу прыдумляць песенькі, свае!</entry>
<entry name="CLOTH_DEEPNEST_GREET">Тут паўсюль кішма кішыць злоснымі звярмі, кусачымі, пякучымі, дзяручымі. Я думала праверыць на іх сваю сілу. Цяпер гэта дурная бравада мяне пакінула, і ўсё што засталося, гэта зморанасць і прыкрасць.</entry>
<entry name="CLOTH_TRAMWAY_REPEAT">Жду скарэй нашай наступнай сустрэчы, маленькі збавіцель. Тады ты спаткаеш такога ваяра, што харобрасцю з табою параўняецца. </entry>
<entry name="JINN_REFUSE">...Не хоча мяняцца...? Яно сваю волю... мае, зусім сваю ўласную. Можа адмовіць. Джын будзе чакаць... пакуль дар прыйдзе.</entry>
<entry name="TUK_NOTENOUGH">Ну чаму табе не хапае?!&lt;page&gt;Мннгхх! Не буду дзяліцца, раз Гео мне не можаш даць.</entry>
<entry name="XUN_REOFFER">Мо'сябр? Ці забілася трошкі сардэчка? Ці спачувае яно гаротнаму болю і жадае яго суцешыць?&lt;page&gt;Перанясеш апошні дар на магілу мае любові, калі на тое будзе твая ласка? </entry>
<entry name="MASK_MAKER_UNMASK_REPEAT">Дару я твары ўсім, хто просіць. Але не абавязак гэта, а дапамога, дар свету, які ён заслугоўвае.</entry>
<entry name="EMILITIA_REPEAT">Праўда жыццё проста цудоўнае...</entry>
<entry name="QUEEN_REPEAT_KINGSOUL">А-а! Так яно цяпер нясе нашу душу, калісьці разбітую, зараз жа цэлую. Якая сіла, якая рашучасць, адданасць! Ці тое больш, ніж просты Сасуд? Мне амаль падаецца, што я зноў у прысутнасці майго любімага Змея.&lt;page&gt;Душа Караля... Што ж у сэрцы ў яго? Калі тое цікаўнасць, што валодае ім, яму трэба адшукаць тое месца. Месца, дзе яно нарадзілася, дзе памярло, дзе ўзяло свой пачатак...</entry>
<entry name="LEGEATER_NOTENOUGHGEO">Бядняк... не хапае Гео.&lt;page&gt;Ідзі сабе. Вярніся, калі больш Гео будзе.</entry>
<entry name="MR_MUSHROOM_SHROOMISH3">Мумушы ола, мумушы у нунгу. Мюша? Дунго мюша? Гунгі, гунгі...</entry>
<entry name="MINER_MEET_1_B">Ха-ха-ха, ведаеш гэту? Гэта адна з маіх ул-любёных! Можам нешта іншае паспяваць, калі хочаш. Ты зачынай, а я працягну. Пэўна ты маеш п-п-прыгожы спеўны голас! Ха-ха-ха&lt;page&gt;Дык гэта, нашто ты тут? Калі каб разб-багацець, аглядзіся толькі! Тут капальні паўнюткія багацця! Тут усім будзе, п-п-проста хапі кірку ды далучайся! Ха-ха!</entry>
<entry name="QUEEN_DUNG">...Такі пах. З табою яшчэ нехта вандруе? Ці гэта ты, Огрым, мой магутны Рыцар?&lt;page&gt;Я не бачу цябе, але ж тое час затуманіў мне вочы, і я мала што бачу цяпер. Нават твой зычны голас аддаецца цішынёю ў маёй галаве.&lt;page&gt;Я адзначаю толькі гэтага малыша, бо, магчыма, яно ўтрымлівае нейкую частку мяне самой. У гэтым імглістым свеце яно ясна стаіць перада мною.&lt;page&gt;Ох.... Ну і ну, гэты моцны пах сапраўды выклікае такія вясёлыя ўспаміны. Калі параўнаць з гэтым векам заняпаду, мы былі разам усяго толькі момант, але якія тое былі светлыя часы.&lt;page&gt;Я ўдзячная табе, што ты навясціў, нават калі ў такой цьмянай форме.</entry>
<entry name="EMILITIA_DREAM">Няма сумнення, што і гэта знойдзе смерць на цвіках гарадскіх вартавых. Я і цябе перажыву, чарвячок, як і ўсіх астатніх.</entry>
<entry name="SPIDER_MEET">Ой. Калі ласка. Прашу. Не саромейся. Тут пападаюцца ўсякія гадасці, праўда. Але я не такая. Я друг для ўсіх, рада служыць такому харобраму падарожнаму.&lt;page&gt;Ці ты шукаеш веды? Магу падзяліцца. Так. Ох, так. Хі-хі.&lt;page&gt;Вёска зверху ёсць – дом для аднаго сумнага стварэння. Гісторыя трагічнага абмену належыць ёй. Каштаваў ён дорага ёй і яе народу, але, мне думаецца, яна не жалілася таго.&lt;page&gt;Хі-хі, так. Ведаю, ведаю. Цябе зацікавіла. Хочаш пачуць расказ далей. Што ж, прабач. Я бы так хацела расказаць, але я проста, прабач, прабач, так доўга не ела...&lt;page&gt;І, ох, я так ЗГАЛАДА-А-А-ЛАСЯ...</entry>
<entry name="DUNG_DEFENDER_SLEEP_DREAM">...Ізма... Такая моцная.... Навучы мяне...</entry>
<entry name="CLOTH_TOWN_GREET">О! Маленькі ваяр. Рада зноў сустрэцца. Ты так натхняеш мяне! Я вось мелася вырушыць на пошукі іншых месцаў, ворагаў іншых.&lt;page&gt;Гэтая ціхая вёсачка – лепшае месца, каб запыніцца, перад тым, як я пералезу тыя скалы і выйду на раўніны.</entry>
<entry name="QUEEN_DREAM">Значыць, яно можа пранікаць у розум? Тады пячаці абрушацца ад яго клінка. </entry>
<entry name="MINER_EARLY_1_B">Можаш далучыцца да мяне, нам абаім тут хопіць! Або калі не хочацца к-к-капаць, можаш проста пасядзець са мною і паспяваць! Ха-ха-ха!</entry>
<entry name="XUN_FAILED">Ул-ль Ва-а-а-аі! Свяшчэнная, каштоўная, адзіная ў родзе сваім кветка мо'я. Знішчана. Любоў мо'я не прыме свой апошні дар. Якая пакута для мне. Якое няшчасце. Больш не магу цярпець.&lt;page&gt;...Думаю, маю яшчэ ж адну кветку.&lt;page&gt;Аднак жа Ле'мэр! Гэта такая ж свяшчэнная і такая ж слабая. Калі пагодзіцца нехта на гэты паход, яна мусіць стаць для таго як уласнае любае сэрца. Ці паспрабуецца зноў гэта справа?</entry>
<entry name="XUN_REFUSE">Адварочваешся? На тое і быў мой разлік. Не ласкі гэты свет. А толькі шчымлівага болю.</entry>
<entry name="CLOTH_DEEPNEST_DREAM">Як жа не вязе. Звяругі тут проста жудасныя. Нагамі шпарка кішаць, зубішчамі скрыгочуць.&lt;page&gt;Ніколі б такога канца сабе не захацела.</entry>
<entry name="LITTLE_FOOL_OPEN">Адзначышся і паспрабуеш выпрабаванне?</entry>
<entry name="DUNG_DEFENDER_ISMA">О-о! Сляза... Ты з яе гаю ідзеш!&lt;page&gt;Клянуся, я бы схадзіў, але... мой абавязак... прысяга мая...&lt;page&gt;Ой, прабач. Не звяртай увагі, я дурэю чагосьці. Калі не буду асцярожным, патану ў сваіх старых успамінах, а назад ніколі не выплыву.&lt;page&gt;Яна вельмі добра разумее людзей, таму, раз яна аддала табе сваё благаславенне, яна ўбачыла ў табе штосьці праўда асаблівае. Я ледзве варты быць у тваёй прысутнасці!</entry>
<entry name="LITTLE_FOOL_GREET">Зноў вітаю, ваяр!</entry>
<entry name="LITTLE_FOOL_OFFER_1">Зрабі ўзнос, і можаш ступіць у Выпрабаванне Ваяра.</entry>
<entry name="MR_MUSHROOM_5">...Што ж, раз там зусім ужо небяспечна становіцца, можа, пара прыпыніцца?&lt;page&gt;Падыміся назад, папалюй некаторы час, або пазбірай штосьці, а можа і паблукай сабе без мэты.&lt;page&gt;Не, зараз ужо не так доўга...</entry>
<entry name="LITTLE_FOOL_OFFER_3">Зрабі ўзнос, і можаш ступіць ў Выпрабаванне Дурня.</entry>
<entry name="LITTLE_FOOL_OFFER_2">Зрабі ўзнос, і можаш ступіць ў Выпрабаванне Заваёўніка.</entry>
<entry name="LEGEATER_GREET">Хопіць гаварыць! Лапатанне тваё... прыкрае. Ходзь сюды і Гео пакажы.</entry>
<entry name="MINER_INFECTED_REPEAT">...Цельца... пахавайце... накрыйце... панцыр,&lt;br&gt;Цемра. Без сэнсу... НЕБЯСПЕЧНЫ... Усё адно, чакаць...&lt;br&gt;СВЯТЛО.... стане...</entry>
<entry name="JINN_REOFFER">...Яшчэ? Яно прапаноўвае дар Джын...?</entry>
<entry name="WHITE_DEFENDER_OUTRO_5">Смешна гэта, малыш, што я цябе і ў сне бачу. Твая шляхетная выпраўка нагадвае мне нашага Караля. Калі ён вернецца, я папрашу яго, каб зрабіў цябе Рыцарам! Якія толькі ў нас будуць вясёлыя прыгоды...</entry>
<entry name="CLOTH_QG_GREET">А-а-а, маленькі ваяр. Дык і ты ідзеш памерацца сіламі з гэтым здрадніцкім племенем?&lt;page&gt;Ліхі народ тут асеў у гэтых прагалінах. Некалі я бы носу сюды не сунула, але тваімі дзеяннямі я зразумела праўду. Нам альбо сустрэць свой страх твар у твар, альбо згінуць ад яго.&lt;page&gt;Калі абое дамо рады і праб'ёмся, можам потым абмяняцца расказам пра свае прыгоды. Я вельмі таго чакаю!</entry>
<entry name="LEGEATER_DUNG">Эээааууггх! Пах у цябе такі...&lt;page&gt;А-а! А-а! А-а-а-а!&lt;page&gt;...Вельмі смачна!&lt;page&gt;Па-добраму гэта... што дзелішся такім пахам. Хочаш падарунак узамен?&lt;page&gt;Дзешавейшыя... Так. Мае прыгожыя падарункі... Я іх табе дам. Дзешавей.</entry>
<entry name="WHITE_DEFENDER_OUTRO_4">Мой Кароль... Мы зноў яшчэ раз будзем усе разам...</entry>
<entry name="TISO_DREAM_COLOSSEUM">...Найлепшае выпрабаванне. Я ўжо магу адчуць смак перамогі...</entry>
<entry name="GIRAFFE_LOWER">Тут пэўна вельмі жывы цэнтр быў, пабудавана-то ўсё тут на мяжы двух земляў, з аднаго боку той туманнай стараны, ды тых грыбных параснікаў з другога.&lt;page&gt;Ні там ні там не надта прывітальна, таму пакуль хапае мне тут маіх пачастунчыкаў, думаю, застануся тут.</entry>
<entry name="MINER_INFECTED">...Мяне пахавайце... н-накрыйце мой панцыр,&lt;br&gt;Які сэнс у цемры? Усё адно чакаць мне...&lt;br&gt;Вечна, пакуль...святла не стане краска...</entry>
<entry name="BRETTA_DIARY_1"> Белы Збавіцель&lt;br&gt;Паненка абудзілася ў цемрадзі. Збянтэжаная, яна працягнула клюшні. З усіх бакоў тыкнуліся вострыя калючкі. Паблізу булькатала гарачая кіслата. Што за кашмар завёў яе сюды? Якая асталася надзея на ратаванне?&lt;page&gt;Настала яе пагібель, думала яна, і ў адчаі патанула, але раптам у далечыні заквітнела святло: яркая, зіхатлівая кропка хутка набліжалася. Штосьці вялікасна праімчалася над цернямі, пераскачыла пякучыя воды і ўзляцела к паненцы.&lt;page&gt;Надышоўшы бліжэй, паўстала нарэшце прыгожае стварэнне з белымі, бліскучымі рагамі. Рукі дацягнуліся да дзеўчыны, падбіраючы яе цвёрдаю хваткаю...</entry>
<entry name="LEGEATER_REMEET">Нашто раздумваеш? Давай Гео, і пабачыш нешта... харошае.</entry>
<entry name="TISO_DREAM_TOWN">Гэтая маляўка вядома мяне баіцца. Тут бы і прыбіў, але ж тое занікчэмны быў бы канец.</entry>
<entry name="BIGCAT_TALK_03">Дзеля ціхага прытулку сюды я ўскараскаўся, як мага далей ад тых плевуноў. Орммх... Так. Высака. Далей ад простага розуму, што прайграў святлу.&lt;page&gt;Яны яднаюцца асабліва. Тое ёсць непрыманне спробы Змея ўладарыць.&lt;page&gt;Я не паддаюся спакусе святла. Яно можа прапаноўваць унію, але з тым і розум, пазбаўлены думкі... Жук застаецца толькі з інстынктам...Гррм...</entry>
<entry name="KING_ABYSS_05">Народжаны ад Бога і Пустэчы.</entry>
<entry name="QUEEN_TALK_01">Сваімі каранямі я ясна адчуваю, як слабне Сасуд. Ад таго могуць быць адно два відавочныя вынікі.&lt;page&gt;У цяперашнім ходзе падзей, першы небазбежны: выраджэнне, усе розумы пакорацца той згубнай чуме.&lt;page&gt;Другі я лічу лепшым, і вельмі жадала бы ў яго выпадку твае дапамогі – замяшчэнне.&lt;page&gt;Я малю цябе, зрынь Сасуд. Яго сілу ацанілі памылкова. Уселеная ў яго ідэя яго жа загубіла. Але ты не такое. Ты пазбаўленае гэтых хібаў. Ты можаш стрымаць у сабе тую хваробу.</entry>
<entry name="EMILITIA_KING_BRAND">Ой... эм... Ці тое мажліва? Ты нарэшце вярнуўся? Не. Не... &lt;page&gt;Ой, перапрашаю! На хвілінку, я памылілася ў нечым у табе. Нешта падалося ў табе амаль... каралеўскім. &lt;page&gt;Глупства, ведаю. Вядома, што ты не высокага роду, усё сабе валацужышся ў запэцканым рыззі. </entry>
<entry name="DUNG_DEFENDER_1">О, зноў ты. Рады твайму вяртанню.&lt;page&gt;Не, не, прашу... Маўчы. Мушу перапрасіць за свае ранейшыя паводзіны.&lt;page&gt;Цалкам мая памылка. Я прыняў цябе за адну з тых бязрозумных абалонак, але ўрэшце быў табою адолен, самым сапраўдным, вялікасным рыцарскім спосабам.</entry>
<entry name="DUNG_DEFENDER_3">Мы, рыцары, баронімся ад фізічнага, але бясформеннага ворага. Як такое можна перамагчы?&lt;page&gt;Наш Кароль па-свойму паспрабаваў. Жорсткая тая была справа... Дый нарэшце ўсё адно нас пераважылі.&lt;page&gt;Ай! Няма чаго мне так маркоціцца. Ты мяне падбадзёрваеш. Сапраўды ўцеха, сустрэць некага, з кім сіламі роўны.</entry>
<entry name="DUNG_DEFENDER_2">Які вясёлы, кіпучы паядынак. Я амаль забыў гэта пачуццё.&lt;page&gt;Разумееш, некалі я быў Рыцарам. Пры яго вялікасці, нашым добрым Карале, я горда стаяў каля трону, назіраючы, як квітнее Халаўнэст.&lt;page&gt;А потым зачалася тая пошасць...</entry>
<entry name="BIGCAT_SHADECHARM">О-о-о-о-ом-м-м... Малыш... Яно развілася нават мацней за Змея. Такі саюз унутры ўсяго аднаго стварэння. Нябачная дасюль сіла. Ці яно таксама замахнецца на прыроду? Магчыма, яно можа і перамагчы яе.</entry>
<entry name="QUEEN_TALK_02">Але я перасцерагу. Сасуд, магчыма, і слабы па сутнасці сваёй, але ён значна узмацнеў ад тае сілы, што ўнутры яго.&lt;page&gt;Каб заняць яго месца, патрэбна сіла вялікіх памераў. Добра падрыхтуйся перад тым, каб паспрабаваць тое здзейсніць.</entry>
<entry name="JONN_NOEGG_REPEAT">...Пашукае Яно дар для Джын? Гадкі... круглы... агідны дар? Вернецца? Джын будзе чакаць...</entry>
<entry name="XUN_GRAVE_FLOWER">Кветка пакладзена</entry>
<entry name="MASK_MAKER_REPEAT2">Дзеля бястварых каралеўства буду вырабляць. </entry>
<entry name="LITTLE_FOOL_DREAM">Пан Дурань, дай мне яшчэ адзін шанц. Я дакажу табе сваю сілу!</entry>
<entry name="BRETTA_DIARY_4"> Шэры Прынц&lt;br&gt;Узнімаючы цяжкія грудзі, чырвоныя пасля напружанай бітвы, фігура паднялася з калодзежа. Яго была перамога, як і трафей, што ён нёс як доказ: жахлівы чэрап свайго загінулага суперніка.&lt;page&gt;Ён прынёс у вёску трывожную перасцярогу, што была чыстаю праўдаю: белы збавіцель, якога многія жукі лічылі героем, аказаўся злосным зверам, а сапраўдным героем быў гэты ахутаны ў плашч шэры прынц.&lt;page&gt;З гонарам і сціпласцю ён апавядаў аб сваёй экспедыцыі ўніз, аб сваім эпічным падарожжы з адзінаю мэтаю – знайсці яе, абараніць яе, сваю шэрую паненку, сваю партнёрку ў гэтай цемры...</entry>
<entry name="GIRAFFE_LOWER_REPEAT">Прыходзь калі толькі захочаш. Хаця я люблю цішыню на гэтай станцыі, але маленькая кампанія заўсёды добра для здароўя.</entry>
<entry name="QUEEN_MEET">Ой! Ідзе сюды. Здалёк прывандравала яно, каб мяне адшукаць. Ці дапамогі яно жадае? Ці гэта выпадак, з якога шлях прывёў яго якраз сюды?&lt;page&gt;Тое праўда. Праўда, што цябе тут чакалі. Не. Магчыма, не так дакладна. Чакалі такога адданага, як ты ёсць.&lt;page&gt;Я маю дар, доўга захоўваны для такога, як ты. Частка цэлага. Аб'яднанае, падорыць яно вялікую сілу, а на дарозе наперадзе вялікая сіла спатрэбіцца.</entry>
<entry name="TUK_REPEAT">Я падзялюся ежай... калі Гео мне дасі.</entry>
<entry name="MINER_MEET_1">О-о-ой, Бледну маю пахавайце матулю,&lt;br&gt;Бацьку хавайце, свае вочы стуліў!&lt;br&gt;Сёстраў хавайце дзве пры дзвюх,&lt;br&gt;А скончыце як – па тушку маю-ю-ю!!</entry>
<entry name="WHITE_DEFENDER_OUTRO_1b">Мы зноў усе сустрэнемся. Абяцаю....</entry>
<entry name="WHITE_DEFENDER_OUTRO_1a">Сябры мае...! Я абараню наша дарагое Каралеўства. Верце ў мяне!</entry>
<entry name="LEGEATER_REFUSE">Ты бесталач, ці што?</entry>
<entry name="BRETTA_DIARY_3"> Белы Збавіцель у Цемры&lt;br&gt;Трывожныя сны ахапілі паненку. Яе збавіцель згінуў, паглынула яго глыбіня. Цяпер халодны вецер, што стогне пад яе дзвярыма, адзіны яе кампаньён. Затрапятала яе сэрца ад раптоўнага страху...&lt;page&gt;А потым ціш. Раптоўны спакой. Чаму? Прысутнасць. Постаць блізка пазадзе.&lt;page&gt;Яна не смее азірнуцца, не смее рушыцца, страшачыся, што наймалейшы рух развее чары. Яна ведала гэту прысутнасць ля яе ложка, ведала спакой, што толькі яна прыводзіла.&lt;page&gt;Яе белы збавіцель, цяпер заступнік, узвышаецца побач, моцны, ідэальны...</entry>
<entry name="XUN_GRAVE_INSPECT2">Тут спіць Здраднікава дзіця.</entry>
<entry name="LITTLE_FOOL_MARK">Каб ступіць на выпрабаванне, падыдзі да дошкі і адзначся. З таго моманту, твой лёс у тваіх руках...</entry>
<entry name="JINN_TALK_03">Яно любіць бліскучкі Джын? Джын мае багата... багата іх... Падаркі, ад другіх, якім Джын дапамагала. Якіх Джын параніла.&lt;page&gt;Джын не любіць бліскучкі. Толькі бязладдзе. Беспарадак. Але можа памяняцца, на дар.</entry>
<entry name="CLOTH_FUNG_GREET">Я не хавалася, дарэчы. Проста прыкархнула, перад тым як далей ісці.&lt;page&gt;Давядзецца скора біцца са звярамі яшчэ жахлівейшымі, таму трэба запасціся сілаю.</entry>
<entry name="JINN_MEET">...Ці яно гэта... тут, будзіць Джын?..&lt;page&gt;Агледзела... Малое. Памерклае. Без Душы. Доўгі цень... Яно пустое, але храбрае...&lt;page&gt;Яно нясе дар?&lt;page&gt;Джын мае толькі малыя бліскучкі... для Джын бескарысныя, але памяняецца на цудоўны падарунак.</entry>
<entry name="MASK_MAKER_DREAM">...Яно ведае пра твар, што пад маскаю схован? Які ж надзвычайны кантраст задумаў Змей....</entry>
<entry name="LITTLE_FOOL_COWARD">Адзначыцца ды сысці! Якая баязлівасць! Мо табе бракуе, чаго трэба?&lt;page&gt;Сапраўдны ваяр не марудзіць, а адразу крочыць на бойку. Сілу ён бярэ, паражаючы ворага, а не ўцякаючы ад яго.</entry>
<entry name="MINER_MEET_REPEAT">О-о-ой, хавайце ваярку з цвіком паламаным,&lt;br&gt;Хавайце... с-святара... карону, нешта там...?&lt;br&gt;Н-не магу ўспомніць як там далей, ха-ха-ха! Мо я проста напяю.</entry>
<entry name="MR_MUSHROOM_FINAL2">Пакуль нашы дарогі зноў не скрыжуюцца...</entry>
<entry name="CLOTH_GHOST_REPEAT">Скора зыду. Нола чакае, а я тут ужо ўсё. Проста яшчэ трохі пасмакую момант. </entry>
<entry name="XUN_ACCEPT2">Тады новую, свяшчэнную, адзіную ў сваім родзе кветку даю табе. Як раней перасцерагала, калі возьмеш яе, яна становіцца табе такім жа дарагім, як уласнае сэрца.&lt;page&gt;Калі цябе ўдараць, покі ты яе будзеш несці, альбо калі ты паедзеш тымі трасучымі звярмі, і гэтая змарнуецца.&lt;page&gt;Хоць вера мая... пахіснулася, мая надзея ўсё яшчэ з табою, Ле'мэр. </entry>
<entry name="MASK_MAKER_UNMASK2">А ці абачыла яно тую трагічную праўду? Той запячатаны вялікі сорам яго вялікасці Змея?&lt;page&gt;Цяпер супын Каралеўства становіцца сапраўднаю Змееваю спадчынаю.</entry>
<entry name="BRETTA_RESCUE_5">Дз... дзякуй табе.</entry>
<entry name="BRETTA_RESCUE_4">Прабач, калі я гляджу на твой твар, я амаль не... я проста не магу паверыць, што нехта мог спусціцца так далёка, каб выратаваць мяне. Я не думала, што хоць хто-небудзь...&lt;page&gt;Прабач... Гэта, дзякуй табе. Гэта... мне лепш ісці ўжо. Ну, у вёску. Лепш мне пайсці дамоў...</entry>
<entry name="BRETTA_RESCUE_1">О-о-ой... Прашу... не пакідайце мяне!&lt;page&gt;Вы... забылі пра мяне...? Так і думала... усе заўсёды пра мяне забываюць...</entry>
<entry name="BRETTA_RESCUE_3">П-прабач. Я заблудзіла, не ведаю, як тут аказалася.&lt;page&gt;Я... ты тут, каб выратаваць мяне, Брэтту? Дзяўчынку, якую ўсе проста... ігнаруюць?</entry>
<entry name="BRETTA_RESCUE_2">Ой!? Ты хто?&lt;page&gt;Твой твар... ты так... так...</entry>
<entry name="MR_MUSHROOM_7">...Аж гэта не прыладамі ты пераможаш, а праз сваю кемлівасць, сваю хуткасць, сваю рашучасць....</entry>
<entry name="MR_MUSHROOM_6">...Не бачыў яе, не. Я ўпэўнен, нарэшце ты ўспомніш, дзе яе пакінуў.&lt;page&gt;Даверся месяцу, або сабе самому. Або ёй даверся. Трэба камусьці даверыцца, я гэта меў на ўвазе.&lt;page&gt;Гм? Не, яму не. Не. Ні ў якім разе.</entry>
<entry name="LEGEATER_PAID">Давай тады пакажу... паглядзі. Хочаш? Калі вельмі, вельмі хочаш, я памяняюся з табою... на Гео. Шмат Гео.</entry>
<entry name="BIGCAT_TALK_01">Гэта не попел ападае, а лупіцца скура. Гніе Змеяў труп. Бясконца. Рмм. Ціха. Сумна.&lt;page&gt;Яго від згінуў, і свет за тым змяльчаў.</entry>
<entry name="MR_MUSHROOM_3">...Мёртвым усё адно няма карысці ад багацця. На што ім яго траціць?&lt;page&gt;Але, а вывадак такі вялікі! Ім трэба ежы. І страха над галавою. І цацкі.&lt;page&gt;Калі сабе чаго пакінеш... Ну, думаю, заслужыў. Так...</entry>
<entry name="MR_MUSHROOM_2">...Не трэба давяраць воку, што яны табе далі. Разлічвай лепш на свае інстынкты.&lt;page&gt;Калі маеш востры нюх, карыстайся ім.&lt;page&gt;І пакуль палюеш на таямніцы, беражыся тых, хто палюе на цябе!</entry>
<entry name="MR_MUSHROOM_1">...Добра, што даў рады сябру дапамагчы. Значыць, ты больш не галодны?&lt;page&gt;Так, апетыт быў не жарт. Я быў уражан. Аднак жа, рана ці позна мы сыходзім.&lt;page&gt;Магчыма, да чагосьці вялікшага? За кароткі адрэзак часу столькага можна дасягнуць... </entry>
<entry name="QUEEN_TALK_EXTRA">Ці падаюся я табе тут вязніцаю? Калі так, то тое па адным толькі маім выбары. Гэтыя путы я сама вырашыла стварыць.&lt;page&gt;Я адчуваю некаторы сорам ад свайго ўдзела ў той справе, а такім чынам яго спын забяспечан.&lt;page&gt;Я ўсё яшчэ адчуваю прагу, разумееш. Заўжды буду. Ненасытнае тое жаданне распасціраць патомства па зямлі, размнажаць сябе, раджаць.</entry>
<entry name="XUN_SUCCESS2">Ці гэта ўсё, Ле'мэр? Такое гора мае канец? Ці мо'гу я мець канец?&lt;page&gt;Ул-л-л-ль, э наі, любоў дарагая. І я мо'гу мець свой канец.</entry>
<entry name="BIGCAT_TAIL_HIT">Гэта ты хвост мой турбуеш? Спачын неяк ад таго парушаецца, але я і не лічу пачуццё гэтага непрыемным..Ор..Ор...Орммм.</entry>
<entry name="CLOTH_FUNG_MEET">Ах-ха! Тое маленькія крокі крошкі. А выглядаеш ты ахвотнікам да прыгод, таму мы гэтым добра падобныя.&lt;page&gt;Шукаеш тутака небяспечнага месца, га? Ну, ты на правільным шляху.&lt;page&gt;Доўгашыйка адна тут папярэдзіла мяне пра племя адно ўнізе. Ваярскага нораву, кажа, ды мне аж свярбіць пайсці сустрэць сур'ёзнага суперніка.</entry>
<entry name="GIRAFFE_UPPER">М-м-м-ф, смаката.</entry>
<entry name="TUK_INTRO">М-м-м-н-н-н-г-гх-х... Не бяры, калі не тваё. Гэта закон.&lt;page&gt;Усё што бачыш тут... належыць мне.&lt;page&gt;Не злуй. Я з табой ежай падзялюся... калі Гео мне дасі.</entry>
<entry name="XUN_HAVE_FLOWER2">Магіла яе стаіць у сярэдзіне старога прыстанішча Каралевы. Тое далёкае падарожжа ёсць, і ты ўжо добра ведаеш, як небяспечна можа быць на тых шляхах.&lt;page&gt;Шануйся...І будзь асцярожней. Мо'сябр.</entry>
<entry name="MOSS_CULTIST_DREAM">...Асляпляльнае...Узыходзіць...Ніколі не пустуй...</entry>
<entry name="TISO_BENCH_REPEAT">Пакінь мяне. Я арэну шукаю. Я і так ужо задоўга на гэтых клятых дарогах працеляпаўся.</entry>
<entry name="CLOTH_QG_REPEAT">Паасцярожней там, друг. Што ты тут ні шукаеш, а я ўпэўнена, племя на твой прыход радасна глядзець не будзе.</entry>
<entry name="CLOTH_TRAMWAY_MEET">Ой! Ух ты. Такое малое, а з усімі звярамі расправілася??&lt;page&gt;Гэта я не хавалася, не падумай там нічога. Проста чакала моманту, каб наляцець на іх!... Не... Не магу я так ілгаць... Хавалася я.&lt;page&gt;Тыя страшыдлы пабеглі за мною, а я ўцякла. Каб не ты, хто ведае, ці вырабілася б я жывою.&lt;page&gt;Мяне нейкім страшэнным ваяром лічаць усе, бо ва мне росту столькі, але звяры гэтага каралеўства... я думаю, ці раўня я ім зусім?...&lt;page&gt;...</entry>
<entry name="GIRAFFE_DREAM">Выглядзіць маляўка смачна. А ці есці мне яго? Усе астатнія адсюль былі ну вельмі прэсныя.</entry>
<entry name="LITTLE_FOOL_REFUSE">Не будзеш узнос рабіць? Ніхто яшчэ не выйграваў славу, шкадуючы Гео...</entry>
<entry name="XUN_KING_BRAND">Ле'мэр, з тою цяжкаю ношаю... Не хацела бы яе на табе бачыць. Адслужыўшы гэтаму таўру і яго велькасці, ведаю добра, к якім пакутам яно вядзе. Такім, што змея-Караля прымусіла ўбегчы, а сумленных Рыцараў аплакваць.</entry>
<entry name="MASK_MAKER_REPEAT3">Маска! Твар! Яму патрэбна такое? Ці не? Каб вызначыць. Каб сканцэнтраваць. Каб існаваць.</entry>
<entry name="LITTLE_FOOL_MEET">Ага! Яшчэ адзін ваяр знайшоў дарогу на наш справядлівы Калізей. Мы апошняя кропка мапы для ўсіх, хто шукае выпрабаванне ў напружанай і смяртэльнай бітве.&lt;page&gt;Усё што трэба зрабіць – паставіць свой значок на выбраным Выпрабаванні на Дошцы, і вароты раз! і адчыняцца.&lt;page&gt;За кожнае ёсць свая невялікая плата, але я ўпэўнены, такі ўмелы баец як ты ўжо сабраў багата Гео.&lt;page&gt;Так, перад тым як ты выцягнеш цвік ды з запалам памчышся на бой, параю табе нешта.&lt;page&gt;Якраз тут пад намі ёсць ваярская яма, дзе такія ж як ты чакаюць свайго выпрабавання. Вельмі раю спусціцца і адпачыць там, перад тым як адзначацца.&lt;page&gt;О і не сумнявайся, я і сам бясстрашны ваяр. Не судзі па маім росце ці маёй... э-э-э... цяперашняй скаванасці. Калізей нас абаіх кліча! Я таксама скора пайду на бой.</entry>
<entry name="MASK_MAKER_REPEAT">Цудоўна гэта, мець твар. Не кожны з нас так благаславёны. </entry>
<entry name="XUN_SUCCESS1">Мі? Ле'мэр, ці атрымалася табе? Ці магчыма тое? Бязлітаснасць свету, я думала, яна непераадольна, але ж ле'мэр, так вяліка спагада твая. Мая любоў і праз вечнасць будзе мець пачуццё свае любімай поруч.</entry>
<entry name="JINN_TALK_01">...Яно хоча ведаць пра Джын?...&lt;page&gt;Джын, мала ведае... не можа пра сябе расказаць. Заюная, і думкамі, і розумам. Народжана каб аддаваць, мяняць.&lt;page&gt;Дапаможа, мяняцца, так?... Прынось Джын дары. Цудоўныя дары.</entry>
<entry name="BRETTA_DIARY_ZOTE"> Шэры Прынц&lt;br&gt;Узнімаючы цяжкія грудзі, напружаныя пасля бітвы, фігура паднялася з калодзежа. Яго была перамога, як і трафей, што ён нёс як доказ: жахлівы чэрап свайго загінулага суперніка.&lt;page&gt;Ён прынёс у вёску трывожную перасцярогу, што была чыстаю праўдаю: белы збавіцель, якога многія жукі лічылі героем, аказаўся злосным зверам, а сапраўдным героем быў гэты ахутаны ў плашч шэры прынц.&lt;page&gt;З гонарам і сціпласцю ён апавядаў аб сваёй экспедыцыі ўніз, сваім эпічным падарожжы з адзінаю мэтаю – знайсці яе, абараніць сваю шэрую паненку, сваю партнёрку ў гэтай цемры...</entry>
<entry name="CLOTH_TRAMWAY_DREAM_SAD">Толькі хавацца і магу. Што ж я за ваярка такая?..</entry>
<entry name="MR_MUSHROOM_SHROOMISH2">Гунгі, гунгі... Мішы умо санга. Погі у дунго? </entry>
<entry name="MASK_MAKER_GREET">Гэта на істоце маска ці твар? У Халаўнэсце цяжкая справа, каб адказаць на такое дакладна.</entry>
<entry name="TISO_SHIELD">Думаеш, гэта рэч для абароны? Ну, я цябе трохі перасцерагу, яна ўтойвае смертаносны сюрпрыз. Маліся, каб ніколі не дазнацца, што за ён.</entry>
</entries>

