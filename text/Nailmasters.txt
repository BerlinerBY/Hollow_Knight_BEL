<entries>
<entry name="SHEO_REPEAT_MODEL">Каб рабіць такія фігуркі трэба цярпенне і лёгкі дотык. Але яно таго варта: былыя рыцары Халаўнэста бы паўстаюць перад нашымі вачыма.&lt;page&gt;Магутны Хэгемоль заўсёды здаваўся мне найлепшым. І высачэзная асоба была, на дзіва прыемны ў размове пры тым, што такі высокі.&lt;page&gt;Кожны з іх па-свойму ўражвае, канечне. Лютая Дрыя, добрая Ізма, таямнічая Зэ’мер... гм, і яшчэ адзін быў.</entry>
<entry name="SHEO_SLY">Амулет! Табе такі толькі Мудрэц Цвіка мог даць...&lt;page&gt;Гледзячы, як ты крэпнеш... аж самому хочацца ўзяць цвік зноў..&lt;page&gt;Але ж не, я павінен заставацца на сваім шляху, і працягваць працаваць над сваім мастацтвам. Калі Вялікі Мудрэц Цвіка калі-небудзь зойдзе, хачу паказаць яму, як далёка я зайшоў.</entry>
<entry name="ORO_GREET">І зноў ты тут, хоць цябе і не запрашалі. &lt;page&gt;Ты мой вучань, і маеш права прасіць тут у мяне спачыну і прытулку, але не заставайся дольш, чым табе трэба.</entry>
<entry name="ORO_REFUSE">“Хто не дзеліцца сваёю сілаю нічому не навучыцца”. Так казаў мой настаўнік.&lt;page&gt;Памяняй “сілаю” на “Гео” і зразумееш мае погляды на гэты конт. Згінь!</entry>
<entry name="MATO_SLY">Амулет...! Быць не можа! Толькі сам Вялікі Мудрэц Цвіка мог такое падарыць!&lt;page&gt;Ад тваіх дасягненняў мне сорамна за свае, вучню мой. Сам-то я пакляўся ніколі больш не бачыць Мудраца Цвіка. Пакуль я сапраўды не авалодаю ўсім, чаму ён навучаў.&lt;page&gt;Але калі яго зноў сустрэнеш, калі ласка... скажы яму, што я назаўсёды ўдзячны.</entry>
<entry name="SHEO_GREET">Значыць, твой шлях зноў прывёў цябе сюды. Чаму ты навучыўся? Як ты рос?&lt;page&gt;Я што? Я ўсё яшчэ спрабую адлюстраваць штось пэндзлем... але не зусім разумею, што гэта я адлюстроўваю.</entry>
<entry name="SHEO_REPEAT">Я маю лішнія пэндзлі і багата фарбы. Калі стомішся ад цвіка, калі захочаш, прыходзь – разам займемся мастацтвам.</entry>
<entry name="MATO_REFUSE">Чаго ты сумняваешся, вучню мой? Ці не думаеш ты, што не заслугоўваеш маю Тэхніку Цвіка?&lt;page&gt;Не перажывай. І я такім быў, няўпэўненым ў сваіх сілах. Заставайся са мною і памедытуй, а калі падрыхтуешся, можам пачынаць урок.</entry>
<entry name="ORO_REPEAT">Адпачні, калі хочаш, але не заставайся дольш, чым трэба.</entry>
<entry name="MATO_REPEAT">Пакуль ты тут, можаш нядоўга адпачыць і памедытаваць са мною. Заўсёды табе тут рады.</entry>
<entry name="ORO_BOW">Я навучыў цябе ўсяму, чаму мог. Вяртайся ў свет, падарожны. Пакінь мяне маёй самоце.</entry>
<entry name="ORO_TAUGHT">Хух. Прызнаю, вучань з цябе выдатны.&lt;page&gt;Тваё ўмельства з цвіком, жаданне мацнець... нагадваеш мне маіх братоў.&lt;page&gt;Я навучыў цябе ўсяму, чаму мог. Вяртайся ў свет, падарожны, і пакінь мяне маёй самоце.</entry>
<entry name="ORO_DREAM">Браце Мато, ты ў сваім самотным доме на вяршыні свету... ці лічыш мяне яшчэ сваім ворагам?&lt;page&gt;У будучыні, калі будзеш слухаць... Я раскажу табе, чаму я выбраў гэты шлях.</entry>
<entry name="SHEO_MATO">Ты вывучыў Прыём Цвіка, Цыклонны Удар. Мато вельмі яго любіў.&lt;page&gt;Відаць ён быў у захапленні ад такога вучня. Ён заўсёды хацеў перадаць, што вывучыў, новаму пакаленню.&lt;page&gt;Ён сам не быў найлепшы вучань, але энтузіазм ягоны і дабрыня яго аддзялялі. Я рады, што ён дасягнуў, чаго так доўга жадаў. Стаць настаўнікам...</entry>
<entry name="ORO_SHEO">Бачу, мой брат Шэо навучыў цябе Прыёму Цвіка. Табе вельмі павязло.&lt;page&gt;Так, ён быў найдужайшы сярод вучняў Мудраца Цвіка, загараджваў сілаю Мато ды мяне. Мой брат і мой настаўнік вельмі любілі яго.&lt;page&gt;Ён заўсёды быў адчужаны, але... не злы. У апошні раз як мы гаварылі ён сказаў, што меўся навучыцца чамусьці зусім новаму. Ці дасягнуў ён сваёй мэты, цікава.</entry>
<entry name="MATO_ART">Ага, бачу па тваіх вачах – прагнеш вывучыць мой Прыём Цвіка! Пачнем урок зараз жа?</entry>
<entry name="MATO_SHEO">О! Дык мой брат Шэо навучыў цябе свайму Прыёму Цвіка, Вялікаму Удару! Якая ўдача, што ты з ім трэніраваўся!&lt;page&gt;Мы з Шэо былі вельмі блізкія, калі разам вучыліся ў Мудраца Цвіка. Ён часта гаварыў, што стаміўся ад Мастацтва Цвіка, і што хацеў бы паспрабаваць штось новае.&lt;page&gt;Рады бачыць, што ён перадумаў і далей як я з гонарам носіць тытул Майстра Цвіка!</entry>
<entry name="MATO_BOW">Словамі не сказаць, як ты мяне ўшаноўваеш, вучню мой...&lt;page&gt;Дзякую табе.</entry>
<entry name="MATO_GREET">Наведваеш старога настаўніка, вучню мой? Наўрад ці я заслужыў такую пашану! &lt;page&gt;Сядай, калі ласка. Заўсёды рады з табою тут памедытаваць.</entry>
<entry name="MATO_DREAM">Браце мой Шэо... Як ты там, у зялёным каралеўстве церняў, якое завеш домам? Кожным разам, як падымаю цвік, я думаю пра цябе...&lt;page&gt;Ці плюшчыш ты вочы хоць час ад часу, успамінаючы, як мы з Оро і нашым настаўнікам былі разам? Люблю думаць, што так...</entry> 
<entry name="MATO_ORO">Гэта Прыём Цвіка, Удар Рыўку... вучыў брат мой Оро, так?&lt;page&gt;Значыць, ён жывы. Гм. Я яшчэ не забыў, чым ён мне абавязаны, і ніколі не забуду.&lt;page&gt;Вой, прабач. Не трэба цябе такім турбаваць. Я рады, што табе пашанцавала павучыцца ў другога Майстра Цвіка, і стаць сільней, вучню мой.</entry>
<entry name="SHEO_NAILSMITH">О, паглядзі, хто тут к нам ідзе! І вясёлая тут сабралася кампанія, праўда?&lt;page&gt;Гэты нябога ўзбрыў у маю хату, нейкі збянтэжаны, у пошуках новага прызвання ў жыцці.&lt;page&gt;Мы пагаварылі, і выявілася, што нам абодвум падабаецца ствараць, будаваць і адточваць рамёствы. І цяпер мы разам займаемся мастацтвам!&lt;page&gt;Добра мець кампанію, я і не разумеў, які я быў адзінокі. Я быццам зноў са сваімі братамі!</entry>
<entry name="ORO_ART">Дык што, падарожны? Заплаціш цану, што я назваў, або пойдзеш адсюль непрасвятлённым?</entry>
<entry name="ORO_MATO">Гэта Прыём Цвіка... цябе трэніраваў мой брат Мато.&lt;page&gt;Ён мае дзіўнае разуменне вернасці ды чэсці. Упэўнены, што вучыцца ў яго было складана і непрыемна.&lt;page&gt;Ён мяне ўзгадваў? Калі так, скажы, каб быў цярплівым. Яму давядзецца яшчэ доўга чакаць, перад тым, як я аддам яму, што ён хоча.</entry>
<entry name="ORO_SLY">Гэты амулет... Відаць, Вялікі Мудрэц Цвіка палічыў цябе настолькі ўмелым у Мастацтве Цвіка, што выказаў табе сваю найвялікшую пашану.&lt;page&gt;Я не зайздрошчу ягонай любові да цябе. Ты заслугоўваеш.&lt;page&gt;І, магчыма, раз я табе дапамагаў на тваім шляху, я загладзіў сваю віну... хаця бы трошкі.</entry>
<entry name="ORO_MEET">Гм-м. Як ты мяне знайшоў тут, дзе свет канчаецца?&lt;page&gt;Так, я ведаю, чаго ты тут. Навучыцца Мастацтву Цвіка ад Оро, легендарнага Майстра Цвіка.&lt;page&gt;Па законе Вялікага Мудраца Цвіка я мушу перадаваць свае веды вартым.&lt;page&gt;Але няма закона, па якому я не магу спаганяць плату за патрачаны час. Калі праўда жадаеш вучыцца ў мяне, дакажы гэта Гео!</entry>
<entry name="SHEO_DREAM">Оро, браце мой... што змусіла цябе схавацца там, унізе, на самым краі той магілы, занесенай попелам?&lt;page&gt;Ці гонар гэта быў, або страх, або сорам? Можа, табе трэба адкласці свой цвік, раз ён так цябе мучыць, і знайсці іншае прызванне, што супакоіла бы табе душу.</entry>
<entry name="SHEO_ART">Штось у тваёй выпраўцы... кажа мне, што ты яшчэ не пакінуў шлях цвіка. Я магу навучыць цябе чамусь, калі хочаш... </entry>
<entry name="MATO_MEET">Гм? О, прывет! Так, я падумаў, што адчуваю, як набліжаецца аўра лютага ваяра.&lt;page&gt;Я ўражаны, што ты змог знайсці мой прытулак, тут, на самай вяршыні свету. Без сумнення, у пошуках мяне ты шмат цяжкасцяў пераадолеў і шмат ворагаў перамог.&lt;page&gt;Не, маўчы. Я, Майстар Цвіка Мато, што быў навучаны Мастацтву Цвіка самім Вялікім Мудрацом Цвіка, гэтым чынам прымаю цябе ў свае вучні! Пачнем жа ўрок адразу!</entry>
<entry name="SHEO_REFUSE">М? І табе таксама абрыдла вага свайго цвіка? Разумею. Заставайся, калі хочаш, і мы разам можам заняцца мастацтвам.</entry>
<entry name="SHEO_MEET">Ух ты, новы твар! Чаго ты сюды забраўся, маленькі вусеню? Можа ты як і я атрымліваеш асалоду, калі знаходзіш новае?&lt;page&gt;Я Шэо, і ў мінулым жыцці я быў Майстром Цвіка. Так, станавіцца сільным ды адточваць навыкі з цвіком – толькі гэта мяне рупіла.&lt;page&gt;Я ўяўляў сабе, што гэта адзінае маё прызванне ў жыцці, але з часам гэтае адчуванне знікла. Цяпер я імкнуся да іншага прызвання, такога, што звяртаецца да маёй душы ды прымушае рухацца ўперад.&lt;page&gt;Таму я і баўлю час тут, у адзіноце, стараючыся авалодаць мастацтвам стварэння. Малюю, раблю скульптуры... ад такога свая асаблівая асалода.&lt;page&gt;Ммм. Цябе, здаецца, мае слова не надта кранулі. Ці ты шукаеш Шэо Майстра Цвіка? Вывучыць Прыём Цвіка? Я навучу цябе, калі настойваеш...</entry>
<entry name="MATO_TAUGHT">Ты ў проста... выдатнай форме! Цяпер я зразумеў, як было настаўніку, калі ён перадаваў нам свае веды.&lt;page&gt;Спадзяюся, ты не назавеш мяне дзёрзкім, калі я скажу што лічу цябе маім дзіцём. Так! Калі я ўбачыў як ты выконваеш Прыём я адчуў як між намі ўспыхнула сувязь!&lt;page&gt;Словамі не сказаць, як ты мяне ўшаноўваеш, вучню мой... Дзякую табе.</entry>
<entry name="SHEO_ORO">Значыць, ты бачыў майго брата Оро. Нават пераканаў яго навучыць цябе Прыёму. Гмм. &lt;page&gt;Даўно мы з ім не бачыліся. Як ён перамяніўся, цікава ведаць. Яго заўсёды штось рупіла, але я ніколі і не дазнаўся, што.&lt;page&gt;Хаця мы і далёка адзін ад аднаго, мы ўсё роўна браты. Спадзяюся, што тваё навучанне зрабіла яму трохі шчасця.</entry>
<entry name="SHEO_TAUGHT">Ну што ж! Узрушае цябе работа мая?&lt;page&gt;Валодаць цвіком, валодаць пэндзлем... не такія розныя гэта рэчы.&lt;page&gt;Мы прарубаемся ў свет, каб глыбей зазірнуць унутр.&lt;page&gt;Але пакуль мне няма чаму цябе вучыць. Твой шлях уперад... можаш бачыць толькі ты. Удачы.</entry>
</entries>

