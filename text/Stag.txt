<entries>
<entry name="STAG_CROSSROADS">Даўно тое было, але памятаю, як на гэтых бальшаках і ростанях кіпела жыццё. Якраз гэта па гэтых дарожках я ўпершыню перавазіў пасажыраў, калі быў малады.&lt;page&gt;Тых падарожных ўжо даўно няма, а я застаўся. Зараз, здаецца, тут толькі ты, я ды стварэнні, што паўсюль вакол тут хаваюцца, драпаюцца ды курчацца. </entry>
<entry name="STAG_ROYALGARDENS">Пакуль ты не пазваніў тут, я ўжо быў забыў, што гэта станцыя існуе. Звычайныя жукі рэдка сюды ехалі, бо гэта быў прытулак нашай памерлай Каралевы, і добрасцеражоны.&lt;page&gt;Хоць сады і пазарасталі так, яны ўсё роўна прыгожыя пасля столькі год. Каралева была бы вельмі радая, каб ведала, я ўпэўнены.</entry>
<entry name="STAG_DEEPNEST">Вой, малыш... А дзе мы? Я ніколі не быў на гэтай станцыі. Тут паветра дзіўнае, небяспечнае. Хутчэй, давай я цябе забяру кудысьці, дзе паспакайней.</entry>
<entry name="STAG_DREAM">Я цяпер так лёгка стамляюся, а мае старыя ногі быццам баляць мацней і мацней. Але павязло, што я дажыў да такой старасці... так многа не дажыло.</entry>
<entry name="STAG_FLOWER_WARNING">Якая кветка... Даволі прыгожая, але вельмі кволая з выгляду. Баюся, каб яна не сапсавалася, калі ты паедзеш са мною.&lt;page&gt;Калі хочаш, каб яна засталася цэлаю, лепш несці яе на сваіх дваіх, куды табе трэба.</entry>
<entry name="STAG_TISO">Бачу, яшчэ нехта аддыхае на лаўцы. Нейкі ён непрыемны, але дзверы рагачовай станцыі адчынены ўсім.&lt;page&gt;Калі ён папросіцца паехаць – з радасцю пагаджуся. Мой абавязак як рагача пераважае ўсякую асабістую непрыязнасць. </entry>
<entry name="STAG_NEST">Зноў у сваім старым доме... Адчуваю цяжар доўгага жыцця на сваіх плячах.&lt;page&gt;Але я нясу яго з гонарам. Куды бы я ні ехаў, памяць аб маёй сям’і і родзе заўсёды ідзе са мною.</entry>
<entry name="STAG_TOWN">Знаёмае месца... Мы ж каля паверхні, праўда? Тут вёска. Ты схадзі лепш, адпачні там, раз такая нагода выдалася.&lt;page&gt;Раней тут багата падарожных туды-сюды хадзіла. Зараз тут, здаецца, зусім ціха.</entry>
<entry name="STAG_TRAM">А куды ты кіруешся? Няўжо да той страшэзнай машыны, да трамвая! Спадзяюся, ты не збіраешся ехаць у такой жудаснай штукенцыі.&lt;page&gt;Адна думка аб тым, што нейкая машына можа спрабаваць рабіць, што робім мы, рагачы... Глупства! Такое глупства.</entry>
<entry name="STAG_HOPE_1">Як табе мой стары дом, малыш?&lt;page&gt;Ён быў поўны жыцця, калісьці. Рагачы хадзілі туды-сюды, абменьваліся расказамі пра месцы, дзе пабывалі, пра пасажыраў, з якімі пазнаёміліся.&lt;page&gt;Ужо доўга-доўга я лічыў сябе апошнім.&lt;page&gt;Але цяпер, калі я зноў у Гняздзе... тут штосьці ў паветры. Ці то пах, ці то цеплыня, ці, магчыма, прысутнасць?&lt;page&gt;Ці маглі і іншыя рагачы выбрацца адсюль на вялікі свет?</entry>
<entry name="STAG_REMEMBER_3">Малыш! Я знайшоў яго! Рагачовае Гняздо, дзе я нарадзіўся і вырас.&lt;page&gt;Мне бы яшчэ раз туды збегаць. Абавязак прымушае ехаць толькі калі мяне паклічуць, але калі ты пажадаеш яго абачыць, я мог бы цябе адвезці.&lt;page&gt;Мо нас ніхто і не прывеціць, але ўсё роўна гняздо – такое відовішча! Тваё слова, і мы ад’яжджаем туды зараз жа.</entry>
<entry name="STAG_REMEMBER_2">Ах, многа станцый ужо адкрылася. Зноў магу я вандраваць па ўсім абсягу каралеўства. Столькі вялізных вуліц і старых завулкаў, пра якія я і не помніў быў.&lt;page&gt;Дзесьці сярод пуцёў знаходзіцца Рагачовае Гняздо, месца, дзе я нарадзіўся і вырас. Я думаў, што ўжо даўно згубілася ў маёй памяці, дзе яно, але цяпер я амаль магу ўспомніць дарогу.&lt;page&gt;Калі ты працягнеш адкрываць станцыі далей і клікаць мяне туды, можа, я зноў знайду гэта Гняздо. Ах-х, я бы вельмі гэтага хацеў!</entry>
<entry name="STAG_HOPE_2">Так, я буду трымацца гэтай надзеі. Мой род, яшчэ ўцалелы, дзесьці далёка ад гэтых краёў, вандруе па свеце.&lt;page&gt;Я-то ж ніколі не змагу пакінуць рагачовыя пуці. Хаця бы пакуль пасажырам яны яшчэ патрэбны.&lt;page&gt;Мяркую, табе яшчэ ёсць важная работа. Я застаюся з табою. Столькі, колькі маё старое цела здужае.&lt;page&gt;Павандруем яшчэ трошкі па старых пуцях каралеўства, як душа жадае.</entry>
<entry name="STAG_RUINS2">Малыш, мы стаім на станыі Караля! Названая, канечне, у гонар Караля Халаўнэста, каторы і загадаў пабудаваць і рагачовыя станцыі і пуці.&lt;page&gt;Кароль сам-то ніколі па пуцях не ездзіў, але я чуў, што жук гэта быў славуты, яркі і зіхацяшчы настолькі, што аж балюча было на яго глядзець.</entry>
<entry name="STAG_TRAVEL_1">Ну што, паедзем, малыш?</entry>
<entry name="STAG_END_SPEAK">Рупіць праехацца? Проста скоч на платформу, дай сігнал, і мы хутка паедзем.</entry>
<entry name="STAG_HIDDEN">Ух ты! Што гэта за станцыя такая, схаваная ажно на самым дне свету?&lt;page&gt;Пакуль я не пачуў званочка, я нават і не ведаў, што Рагачовыя Пуці ідуць так глыбока. Ты, малыш, знаходзіш сапраўды здзіўляючыя рэчы!&lt;page&gt;Колькі ні жыву, а свету ўсё-такі ўдаецца яшчэ мяне дзівіць...</entry>
<entry name="STAG_MEET">Прывет, малыш! Вельмі доўга я не чуў, як звініць гэты званочак. Ён раздаўся па пуцях і пазваў мяне к табе.&lt;page&gt;За многа год я стаў няспрытны і змораны, і пра шмат чаго забыўся, але гук званочка заўсёды будзе мяне варочаць.&lt;page&gt;Гэтыя пуці расцягваюцца скрозь ўсяго Халаўнэста. Калі хочаш па іх паездзіць, пакліч мяне з платформы. Я адвязу цябе, куды табе трэба.</entry>
<entry name="STAG_RESTINGGROUNDS">Землі Спачыну... Сюды пасажыры ездзілі, каб спраўляць абрады па тых, хто адыйшоў на той свет.&lt;page&gt;Але гэта ўжо не так. Можа, цяпер мётвыя самі правяць свае абрады?</entry>
<entry name="STAG_REMEMBER_1">Ты ўжо адкрыў некалькі станцый, так, малыш? Дзякую табе за магчымасць зноў вандраваць па каралеўстве.&lt;page&gt;Чым больш мясцін я наведваю, тым хутчэй вяртаецца ка мне мая памяць, быццам зноў зарабілі рагачовыя пуці ў маёй галаве.&lt;page&gt;Калі ты працягнеш і далей адкрываць станцыі, тваёю будзе мая найсардэчнейшая падзяка.</entry>
<entry name="STAG_EGG_INSPECT">Пустая шкарлупіна.</entry>
<entry name="STAG_FUNGUS">Ах, якая радасць. Зноў адкрылася Станцыя Каралевы. Тут раней быў цэнтр падарожжаў, поўны мітусні, і для вандраўнікоў зручны, тым, хто адпраўляўся ў далёкія краі гэтай стараны.&lt;page&gt;Ты сапраўдны даследнік, што адшукаў гэтае месца.</entry>
<entry name="STAG_RUINS1">Я добра памятаю гэтую станцыю. Звычайны гэта быў маршрут. Тавары з усяго каралеўства сюды перавозілі.&lt;page&gt;Назад, аднак, няшмат адпраўлялі.</entry>
<entry name="STAG_GREENPATH">Аёй, тут так усё перамянілася з апошняга разу, як я тут быў. Зелянінаю так усё парасло, быццам станцыю зараз праглыне.</entry>
</entries>

