<entries>
<entry name="PRECEPT_29">Запаведзь Дваццаць Дзявятая: 'Развівай Пачуццё Напрамку'.&lt;page&gt;Заблудзіць падчас падарожжа па звілістых, пакручастых пячор лёгка. Добрае пачуццё напрамку – як чароўная мапа ў галаве. Вельмі карысна.</entry>
<entry name="PRECEPT_39">Запаведзь Трыццаць Дзявятая: 'Еш Хутка, а Пі Павольна'.&lt;page&gt;Тваё цела – рэч далікатная, і яго трэба запраўляць з вялікай асцярожнасцю. Ежа мусіць уваходзіць як мага жывей, але вадкасць – павольным тэмпам.</entry>
<entry name="PRECEPT_19">Запаведзь Дзевятнаццатая: 'Калі Спрабуеш, Здолей'.&lt;page&gt;Калі маешся нешта паспрабаваць, дакладна здолей гэта. Бо калі не, то ты не змог! Пазбягай гэтага любой цаной.</entry>
<entry name="PRECEPT_9">Запаведзь Дзявятая: 'Дзяржы Хату у Парадку'.&lt;page&gt;У сваёй хаце ты дзержыш найкаштоўнейшаю маёмасць – сябе. Таму прыкладай намаганне, каб дзяржаць яе ў чысціні і прыгажосці.</entry>
<entry name="PRECEPT_57">Запаведзь Пяцьдзесят Сёмая: 'Падпарадкоўвайся Усім Запаведзям'.&lt;page&gt;Самае важнае, ты мусіш рабіць па памяці ўсе запаведзі і заўсёды падпарадкоўвацца ім. Гэтай у тым ліку!&lt;page&gt;Гм-м. Ты сапраўды выслухаў усё, што я казаў? Давай зноў пачнем ды паўтарым 'Пяцьдзесят Сем Запаведзяў Зота'.</entry>
<entry name="PRECEPT_7">Запаведзь Сёмая: 'Не Аплаквай Мёртвых'.&lt;page&gt;Калі мы паміраем, для нас гэта лепш ці горш? Нельга сказаць, таму няма чаго аплакваць. Ці святкаваць таму ж.</entry>
<entry name="PRECEPT_4">Запаведзь Чацвёртая: 'Забудзь Мінулае'.&lt;page&gt;Мінулае балючае, і думаць пра сваё мінулае – адно сябе маркоціць. Думай пра што іншае, напрыклад пра будучыню, ці смачную ежу.</entry>
<entry name="PRECEPT_5">Запаведзь Пятая: 'Сілу Сілаю'.&lt;page&gt;Твой супернік сільны? Не бяда! Проста перасягні сваю сілу яшчэ большай сілай, і скора пераможаш.</entry>
<entry name="PRECEPT_2">Запаведзь Другая: 'Ніколі Не Давай з Сябе Смяяцца'.&lt;page&gt;Дурні з усяго смяюцца, нават з лепшых за сябе. Але беражыся, смех не бясшкодны! Смех распаўсюджваецца як хвароба, і скора ўсе з цябе смяюцца.&lt;page&gt;Трэба адразу біць па крыніцы такой распушчанай весялосці, каб запыніць распаўсюджванне.</entry>
<entry name="PRECEPT_3">Запаведзь Трэцяя: 'Заўсёды Адпачывай'.&lt;page&gt;Біцца, хадзіць у прыгоды – усё адбіваецца на тваім целе. Калі адпачываеш, цела мацнее і само сябе ладзіць. Чым больш адпачываеш, тым больш ты мацнееш.</entry>
<entry name="PRECEPT_43">Запаведзь Сорак Трэцяя: 'Ніколі Не Даруй'.&lt;page&gt;Калі нехта перапрашае цябе, напрыклад, твой брат, заўсёды адмаўляй. Брат той, ці яшчэ хто, не заслугоўвае таго.</entry>
<entry name="PRECEPT_53">Запаведзь Пяцьдзесят Трэцяя: 'Не Крадзі Жаданні Іншых'.&lt;page&gt;Кожны хавае свае жаданні ад іншых унутры сябе. Калі мелькам убачыш іншае жаданне, праціўся таму, каб прысвоіць яго. Шчасця ад гэтага табе не будзе.</entry>
<entry name="PRECEPT_23">Запаведзь Дваццаць Трэцяя: 'Знаходзь Слабое Месца Ворага'.&lt;page&gt;Кожны вораг на тваім шляху мае слабое месца, напрыклад, трэшчыну ў абалонцы, або што ён спіць. Заўсёды трэба быць напагатове і пільна даследваць свайго ворага, каб зразумець іх слабасць!</entry>
<entry name="PRECEPT_33">Запаведзь Трыццаць Трэцяя: 'Не Выказвай Павагі да Ворага'.&lt;page&gt;Не варта быць галантным з ворагам! Калі нехта супраць цябе, ён не заслугоўвае ані павагі, ані літасці.</entry>
<entry name="PRECEPT_13">Запаведзь Трынаццатая: 'Ніколі Не Бойся'.&lt;page&gt;Страх цябе толькі затрымлівае. Змагацца са сваім страхам можа быць вельмі цяжка. Таму лепш проста зусім не баяцца.</entry>
<entry name="PRECEPT_37">Запаведзь Трыццаць Сёмая: 'Пазычай, Але Не Давай'.&lt;page&gt;Калі даеш у доўг, і яго вяртаюць, ты нічога не атрымліваеш. Калі пазычаеш і не вяртаеш, ты атрымліваеш усё.</entry>
<entry name="PRECEPT_17">Запаведзь Сямнаццатая: 'Вер у Сваю Сілу'.&lt;page&gt;У табе могуць сумнявацца, але ёсць нехта, каму заўсёды можна давяраць. Гэта ты. Будзь перакананы, што верыш у сваю сілу, і ніколі не будзеш вагацца.</entry>
<entry name="PRECEPT_34">Запаведзь Трыццаць Чацвёртая: 'Не Еш Прама Перад Сном'.&lt;page&gt;Гэта можа выклікаць неспакой і нястраўнасць. Гэта проста здаровы глузд.</entry>
<entry name="ZOTE_COLOSSEUM_REPEAT">Адыдзіся, чарвяк нікчэмны! Мне трэба адпачыць перад вялікім боем. Маліся, каб на арэне не сустрэліся...</entry>
<entry name="ZOTE_COLOSSEUM_MEET">Гм-м? Чаго табе, казяўка? Таксама пасмяяцца з мяне ідзеш?&lt;page&gt;Дурні! А вы не думалі, што трапіць у клетку і быў мой план?!&lt;page&gt;Так, канечне, пусціце мяне на вашу арэну!&lt;page&gt;Я Магутны Зот! Як выму зброю, "Жыццягуб", ваш смех зменіцца жахам!</entry>
<entry name="ZOTE_DREAM_COLOSSEUM">Як мізэрна тут сядзець, калі маё заданне яшчэ не завершанае...&lt;page&gt;Я прыйшоў у гэта каралеўства выканаць абяцанне... і я зраблю гэта...</entry>
<entry name="ZOTE_TOWN_REPEAT">Пф. Якая ўбогая вёска. Паветра затхлае, а ў мясцовых вочы як пацеркі. Пайду адсюль назад як мага скарэй.</entry>
<entry name="PRECEPT_8">Запаведзь Восьмая: 'Вандруй Адзін'.&lt;page&gt;Ні на каго нельга разлічваць, ніхто не будзе заўсёды верны. Таму ніхто не можа быць у тваёй кампаніі заўсёды.</entry>
<entry name="ZOTE_DREAM_BUZZER">Дурная звяруга... жавалы сабе затупіла аб маё незнішчальнае цела. Не дзіва што цябе гэты слабак перамог!</entry>
<entry name="ZOTE_CITY_GREET">Гэй! Глядзі куды прэш, валацуга мокры! Не хачу, каб ты мяне абпырскаў. Я і так сіліўся не абмакрэць.&lt;page&gt;Я Магутны Зот, вельмі славуты рыцар. Калі я вырашыў быць сухім, значыць так і будзе!&lt;page&gt;Бадай гэты нікмэчны горад! Зверху вечна пачвары ды вада падаюць. Не дзіва, што чортава каралеўства зруйнавалася...</entry>
<entry name="ZOTE_BUZZER_1_B">Ведай, казяўка. Я Магутны Зот, вельмі славуты рыцар. Зноў заступіш мне дарогу, і спазнаеш, чаму маю зброю клічуць "Жыццягуб".</entry>
<entry name="PRECEPT_56">Запаведзь Пяцьдзесят Шостая: 'Не Мар'.&lt;page&gt;Мары – небяспечная рэч. Дзіўныя ідэі, не твае, могуць запаўзці ў твой розум як чарвякі. Але калі ты працівішся ім, хвароба мучыць тваё цела! Лепш зусім не марыць, як я.</entry>
<entry name="PRECEPT_26">Запаведзь Дваццаць Шостая: 'Не Давярай Свайму Адбітку'.&lt;page&gt;Калі глядзіш у некаторыя бліскучыя паверхні, можна ўбачыць копію свайго твару. Твар будзе пераймаць твой рух, і ён падобны да цябе, але я не думаю, што такому можна давяраць.</entry>
<entry name="PRECEPT_36">Запаведзь Трыццаць Шостая: 'Шкарлупіна Яйца крохкая'.&lt;page&gt;Зноў-такі, гэта запаведзь кажа ўсё сама.</entry>
<entry name="PRECEPT_16">Запаведзь Шаснаццатая: 'Не Вагайся'.&lt;page&gt;Калі вырашыў нешта, не аглядвайся і ідзі наперад. Так шмат чаго дасягнеш.</entry>
<entry name="PRECEPT_46">Запаведзь Сорак Шостая: 'Свет Меншы, Чым Думаеш'.&lt;page&gt;Замалада думаеш, што свет увесь шырокі, вялізны, гіганцкі. Гэта ў нашай прыродзе. На жаль, ён значна меншы. Я магу так сказаць, бо пабываў паўсюль у гэтай старане.</entry>
<entry name="ZOTE_TOWN_2">Вунь дурань стары стаіць... Поўную лухту меле. Кажа, у пячорах самае паветра смяртэльнае. Можа хай тады не дыхае.&lt;page&gt;І пра мары нейкія плявузгае. Тфу! Мары для тых, хто заслабы, каб сапраўды жыць.</entry>
<entry name="ZOTE_TOWN_1">Гый, ты! Чаго ты тут у цемры крадзешся?&lt;page&gt;Так, твае вочы цябе не дураць. Перад табою Магутны Зот, вельмі славуты рыцар. Дрыжы перада мной!&lt;page&gt;Пакуль ты тут хаваўся ў гэтым гразным сяле, я спусціўся ў тую цёмную яму і забіў вялікага звяра. Ён меў вострыя жавалы ды жудасны нораў.&lt;page&gt;Так, так. Уся слава мая. Але ў мяне няма часу на тваё падхалімства! Мне трэба адпачываць перад наступным падарожжам.</entry>
<entry name="PRECEPT_44">Запаведзь Сорак Чацвёртая: 'Нельга Дыхаць Вадой'.&lt;page&gt;Вада асвяжае, але, калі паспрабуеш ёй дыхаць, цябе чакае брыдкі ўдар.</entry>
<entry name="PRECEPT_54">Запаведзь Пяцьдзесят Чацвёртая: 'Калі Нешта Замыкаеш, Захавай Ключ'.&lt;page&gt;Нішто не трэба замыкаць навечна, таму захоўвай ключы. Нарэшце, ты вернешся і адмыкнеш, што схаваў.</entry>
<entry name="PRECEPT_24">Запаведзь Дваццаць Чацвёртая: 'Бі ў Слабое Месца'.&lt;page&gt;Знайшоўшы слабое месца ворага, паводле папярэдняй запаведзі, бі па ім. Ворагу адразу канец.</entry>
<entry name="ZOTE_CITY_EXTRA">Цябе, відаць, уражвае, якія тут высокія вежы. Пф. Я ў дарозе і вышэйшыя бачыў. І прыгажэйшыя да таго ж.</entry>
<entry name="PRECEPT_14">Запаведзь Чатырнаццатая: 'Паважай Лепшых за Сябе'.&lt;page&gt;Калі нехта лепшы за цябе па сіле, ці па інтэлекту, ці так і так, выказвай ім сваю павагу. Не ігнаруй іх і не смейся з іх.</entry>
<entry name="PRECEPT_40">Запаведзь Саракавая: 'Падпарадкоўвайся Толькі Свайму Закону'.&lt;page&gt;Другія пішуць законы, якія могуць табе перашкаджаць ці абцяжарваць. Няхай твае жаданні будуць тваім адзіным законам.</entry>
<entry name="PRECEPT_50">Запаведзь Пяцьдзесятая: 'Не Заседжвайся над Таямніцамі'.&lt;page&gt;Ёсць на свеце рэчы, каторыя нас бянтэжаць, азадачваюць. Але, калі значэнне такога не адразу відавочна, не марнуй час, думаючы аб гэтым. Проста ідзі далей.</entry>
<entry name="PRECEPT_20">Запаведзь Дваццатая: 'Гавары Толькі Праўду'.&lt;page&gt;Калі з некім гаворыш, гэта пачціва і карысна гаварыць праўдзіва. Але беражыся таго, што так зробіш сабе ворагаў. З гэтым трэба мірыцца.</entry>
<entry name="PRECEPT_30">Запаведзь Трыццатая: 'Ніколі Не Прымай Абяцанні'.&lt;page&gt;Грэбуй абяцаннямі другіх, бо іх заўсёды парушаюць. Асабліва адхіляй абяцанні любові або заручын.</entry>
<entry name="PRECEPT_10">Запаведзь Дзясятая: 'Заўсёды Вастры Зброю'.&lt;page&gt;Я заўсёды правяраю, каб мая зброя, "Жыццягуб", была добра навостраная. Так лягчэй нешта рэзаць.</entry>
<entry name="PRECEPT_47">Запаведзь Сорак Сёмая: 'Сам Рабі Сабе Зброю'.&lt;page&gt;Толькі ты ведаеш, што табе патрэбна ад зброі. Я сам змайстраваў "Жыццягуб" з панцыр-дрэва, яшчэ ў маладосці. Ён ніколі мяне не падвёў. І я яго ніколі.</entry>
<entry name="ZOTE_DEEPNEST_2">Чаго? Заблудзіў у тунэлях? Мне што да таго.&lt;page&gt;Не, я цябе выводзіць не буду. Я ведаю дарогу, бо ў мяне вельмі моцная памяць, але я вандрую толькі адзін. Згінь.</entry>
<entry name="ZOTE_DEEPNEST_1">Гэй! Ты што робіш, недалуга ты такі?! Махаеш кругом цвіком сваім іржавым у цемры!&lt;page&gt;Ты амаль мяне ўдарыў! А каб ударыў, усё, пісаў бы прапала. Дальбог!&lt;page&gt;Я Магутны Зот, вельмі славуты рыцар. Мая зброя, “Жыццягуб”, сотні ворагаў паразіла. Згінь, або будзеш наступным!</entry>
<entry name="PRECEPT_48">Запаведзь Сорак Восьмая: 'Асцярожна з Агнём'.&lt;page&gt;Агонь – такі гарачы дух, што скача як шалёны туды-сюды. Ён цёплы, ад яго святло, але апячэ панцыр, калі заблізка падысці.</entry>
<entry name="PRECEPT_28">Запаведзь Дваццаць Восьмая: 'Не Углядайся У Цемру'.&lt;page&gt;Калі ўглядаешся ў цемру і доўга не можаш там нічога ўгледзець, твой розум пачынае варушыць старыя ўспаміны. Успаміны трэба пазбягаць, паводле Запаведзі Чацвёртай.</entry>
<entry name="PRECEPT_38">Запаведзь Трыццаць Восьмая: 'Сцеражыся Таямнічай Сілы'.&lt;page&gt;Таямнічая сіла налятае на нас зверху, ціснучы ўніз. Калі задоўга быць на паверхні, сіла разаб'е цябе аб зямлю ды знішчыць. Сцеражыся!</entry>
<entry name="PRECEPT_18">Запаведзь Васямнаццатая: 'Шукай Праўду ў Цемры'.&lt;page&gt;Гэта запаведзь таксама кажа ўсё за сябе.</entry>
<entry name="PRECEPT_27">Запаведзь Дваццаць Сёмая: 'Еш Столькі, Колькі Можаш'.&lt;page&gt;Калі харчуешся, еш столькі, колькі можаш. Гэта дае табе больш энергіі, значыць, есці можна не так часта.</entry>
<entry name="PRECEPT_42">Запаведзь Сорак Другая: 'Траць Гео, Калі Ёсць'.&lt;page&gt;Ёсць такія, што чапляюцца за сваё Гео, нават з сабою ў гразь яго бяруць, паміраючы. Лепш траціць яго, калі можаш, і можна цешыць сябе рознымі рэчамі ў жыцці.</entry>
<entry name="PRECEPT_52">Запаведзь Пяцьдзесят Другая: 'Беражыся Зайздрасці Бацькаў'.&lt;page&gt;Бацькі вераць, што, раз яны нас стварылі, мы мусім ім служыць і ніколі не можам іх пераўзысці. Калі хочаш сам прабіць сабе ўласную дарогу, мусіш свайго бацьку пераадолець. Або проста пакінь яго.</entry>
<entry name="PRECEPT_22">Запаведзь Дваццаць Другая: 'Пакінь Гняздо'.&lt;page&gt;Я пакінуў месца нараджэння і пайшоў у свет, як толькі змог. Не марудзь у гняздзе. Там для цябе нічога няма.</entry>
<entry name="PRECEPT_32">Запаведзь Трыццаць Другая: 'Імёны Маюць Сілу'.&lt;page&gt;Імёны маюць сілу, таму назваць нешта – надзяліць гэту рэч сілай. Я сам назваў свой цвік "Жыццягуб". Не ўкрадай гэта імя, я яго прыдумаў! Сваё выдумай!</entry>
<entry name="PRECEPT_12">Запаведзь Дванаццатая: 'Дзяржы Плашч у Сухаце'.&lt;page&gt;Калі плашч абмакрэў, адразу высушы яго. Насіць мокры плашч непрыемна, і можна захварэць.</entry>
<entry name="PRECEPT_1_R">Запаведзь Першая: 'Заўсёды Перамагай у Баі'.&lt;page&gt;Калі прайграць, нічому не навучышся і нічога не атрымаеш. Перамагай у баі, або зусім не біся!</entry>
<entry name="ZOTE_CITY_REPEAT">Ты бачыў? Вартавыя патрулююць горад нават па смерці?&lt;page&gt;Пф. Няма вартасці ў такой залішняй адданасці.</entry>
<entry name="PRECEPT_6">Запаведзь Шостая: 'Сам Выбірай Свой Лёс'.&lt;page&gt;Старшыя вучаць нас, што наш лёс выбраны за нас нават да нашага нараджэння. Я нязгодны.</entry>
<entry name="DREAM_COL_CORPSE">Давай, казяўка! Хадзі прэч! Пакуль яшчэ цябе не прынізіў!</entry>
<entry name="ZOTE_DREAM_FINAL">Я прыйшоў у каралеўства выканаць абяцанне... і вось я здолеў!&lt;page&gt;Даўно я паабяцаў... самому сябе...&lt;page&gt;Абяцаў славу! Славу для мяне, Магутнага Зота! Я ніколі не сумняваўся ў сябе, ніколі не вагаўся, і вось я дасягнуў усяго, чаго жадаў.</entry>
<entry name="ZOTE_DREAM_DEEPNEST">Значыць, каралеўства хавала тут такое цёмнае гняздо, поўнае смяртэльных драпежнікаў. Што ж, цяпер самы смяртэльны драпежнік тут...&lt;page&gt;...Магутны Зот!</entry>
<entry name="PRECEPT_21">Запаведзь Дваццаць Першая: 'Разумей Наваколле'.&lt;page&gt;Нельга проста хадзіць з вачыма ў зямлю! Трэба часта глядзець і ўгору, каб дакладна ніхто не напаў з засады.</entry>
<entry name="ZOTE_DREAM_CITY">Чаму тут паветра плача? Каралеўства здзекваецца з мяне ці што? Я даўно праліў сваю апошнюю слязу...</entry>
<entry name="ZOTE_COLOSSEUM_GREET">Я ўсё жыццё біўся. Я забіў сотні, нават тысячы ворагаў.&lt;page&gt;І гэтыя дурні думаюць, што ім са мной цягацца? Шалёныя! Відаць моцнае жаданне, каб іх хто знішчыў зусім іх ахапіла.&lt;page&gt;Ну добра. Магутны Зот здзейсніць іх жаданне...</entry>
<entry name="ZOTE_BUZZER_1">Ты што вырабляеш?! Як ты смееш станавіцца між мной і маёй здабычай? Гэта ў цябе звычка, гойсаць, блытацца пад нагамі ды замінаць усім?</entry>
<entry name="PRECEPT_45">Запаведзь Сорак Пятая: 'Адно не Другое'.&lt;page&gt;Гэта, па-мойму, відавочна, але я сустракаў такіх, што спрачаліся, што адно, што дакладна тое і ёсць, на самай справе нешта другое, чым яно не з'яўляецца. Будзь на пагатове!</entry>
<entry name="PRECEPT_55">Запаведзь Пяцьдзесят Пятая: 'Нікому Не Кланяйся'.&lt;page&gt;На свеце ёсць такія, што навязваюць другім сваю волю. Яны заяўляюць аб сваіх правах на тваю ежу, зямлю, цела, і нават на твае думкі!&lt;page&gt;Яны нічога не зрабілі, каб гэта заслужыць. Ніколі такім не кланяйся, і глядзі, не выконвай ніякіх іхніх загадаў.</entry>
<entry name="PRECEPT_25">Запаведзь Дваццаць Пятая: 'Барані Сваё Слабое Месца'.&lt;page&gt;Разумей, што твой вораг паспрабуе знайсці тваё слабое месца, таму мусіш яго бараніць. Якая ж найлепшая абарона? Увогуле не мець слабых месцаў.</entry>
<entry name="PRECEPT_35">Запаведзь Трыццаць Пятая: 'Верх – Верх, а Ніз – Ніз'.&lt;page&gt;Калі ўпадзеш у цемры, лёгка згубіць арыентацыю і забыць, дзе верх. Помні гэту запаведзь!</entry>
<entry name="PRECEPT_15">Запаведзь Пятнаццатая: 'Адзін Вораг, Адзін Удар'.&lt;page&gt;Каб перамагчы, трэба біць толькі адзін раз. Больш – страта. І яшчэ так ты зможаш, лічачы ўдары, ведаць, колькі ворагаў ты перамог.</entry>
<entry name="PRECEPT_41">Запаведзь Сорак Першая: 'Вучыся Заўважаць Хлусню'.&lt;page&gt;Калі нехта гаворыць, ён звычайна хлусіць. Даследуй, неадступна расптывай іх, пакуль не раскрыецца іхні падман.</entry>
<entry name="PRECEPT_51">Запаведзь Пяцьдзесят Першая: 'Нішто Не Бясшкодна'.&lt;page&gt;Калі будзе шанец, усё на гэтым свеце паспрабуе цябе параніць. Сябры, ворагі, пачвары, няроўныя дарогі. Падазравай ўсё і ўсіх.</entry>
<entry name="PRECEPT_1">...але гэта не адзіная небяспека, якую давялося мне пераадолець на сваім шляху да славы! Бачыш мой трафей? На памяць застаўся з апошняй перамогі, глыбока ў той яме яна адбылася.&lt;page&gt;Так, "Жыццягуб" атрымаў новую ахвяру, і натоўп выбухнуў у захапленні ад радасці. Радасць была і гучная і шчырая.&lt;page&gt;Пытаеш, чаму я ўдзячны ў сваёй чарадзе перамог і трыумфаў? Як я і казаў, соль у маёй асабістай філасофіі, ‘Пяцідзесяці Сямі Запаведзях Зота’.&lt;page&gt;Асабліва важная тут першая з іх: ‘Заўсёды Перамагай у Баі’. Што наконт астатніх пяцідзесяці шасці? Ну...</entry>
<entry name="PRECEPT_31">Запаведзь Трыццаць Першая: 'У Гразі Жыве Хвароба'.&lt;page&gt;Ты захварэеш, калі доўга пасядзіш у брудным месце. Калі ты запыніўся у нечай хаце, патрабуй у гаспадара найвышэйшы ўзровень чысціні.</entry>
<entry name="PRECEPT_11">Запаведзь Адзінаццатая: 'Мацеры Заўсёды Здрадзяць'.&lt;page&gt;Гэта запаведзь кажа ўсё за сябе.</entry>
<entry name="ZOTE_DREAM_TOWN1">Ну і змрочна тут... як дома. Страх адзін...</entry>
<entry name="ZOTE_BUZZER_2">Чаго ты мне яшчэ дакучаеш? Я Рыцар. Мне не да тваіх дзіцячых гульняў. Мне адпачываць трэба.&lt;page&gt;Згінь! А то як дастану цвік...</entry>
<entry name="PRECEPT_49">Запаведзь Сорак Дзявятая: 'Статуі Не Маюць Сэнсу'.&lt;page&gt;Не шануй іх! Ніхто не рабіў статуй мяне або цябе, дык чаму нам увогуле звяртаць на іх увагу?</entry>
</entries>
